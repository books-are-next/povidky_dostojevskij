<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./index.html">
    <link rel="next" href="./promo.html">
    <link rel="self" href="povidky_011.html">
    <meta name="nb-identifier" content="dostojevskij-povidky-fc475bd">
    <meta name="nb-role" content="other">
  </head>
  <body class="content-prose nb-role-other nb-custom-style" data-nb-words="5525" data-nb-chars="31864">
    <nav role="doc-toc">
      <ul class="plain section">
        <li><a href="povidky_005.html">BYTNÁ</a>
          <ul>
            <li><a href="povidky_006.html">ČÁST PRVNÍ</a></li>
            <li><a href="povidky_007.html">ČÁST DRUHÁ</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">KAPITOLA DRUHÁ</span></p>
          <p class="chunk" data-nb-ref-number="3" data-nb-words="3" data-nb-chars="14"><span class="idea" data-nb-ref-number="2" id="idea2" data-nb-words="3" data-nb-chars="14">1. Sen hrdosti</span></p>
          <p class="chunk" data-nb-ref-number="4" data-nb-words="98" data-nb-chars="561"><span class="idea" data-nb-ref-number="3" id="idea3" data-nb-words="98" data-nb-chars="561">Lukerja mi&nbsp;právě sdělila, že&nbsp;u&nbsp;mne nezůstane, a&nbsp;jakmile pochovají paní, že&nbsp;odejde. Asi pět minut jsem klečel a&nbsp;modlil se, chtěl jsem se&nbsp;modlit hodinu a&nbsp;namísto toho pořád jen uvažuju a&nbsp;uvažuju, mám bolavou hlavu i&nbsp;myšlenky&nbsp;– proč bych se&nbsp;modlil, je&nbsp;to&nbsp;jenom hřích! Taky se&nbsp;divím, že&nbsp;nejsem ospalý: při velkém, příliš velkém hoři se&nbsp;člověku po&nbsp;prvních nejsilnějších otřesech zpravidla chce spát. Odsouzenci na&nbsp;smrt prý poslední noc nezvykle tvrdě spí. A&nbsp;tak to&nbsp;má&nbsp;být, odpovídá to&nbsp;přirozenosti, jinak by&nbsp;nestačily síly… Lehl jsem si&nbsp;na&nbsp;pohovku, ale neusnul jsem…</span></p>
          <p class="chunk" data-nb-ref-number="5" data-nb-words="168" data-nb-chars="990"><span class="idea" data-nb-ref-number="4" id="idea4" data-nb-words="168" data-nb-chars="990">Po&nbsp;celých šest neděl, co&nbsp;stonala, jsme ji&nbsp;ve&nbsp;dne v&nbsp;noci ošetřovali&nbsp;– já, Lukerja i&nbsp;ošetřovatelka z&nbsp;povolání, kterou jsem najal. Nelitoval jsem peněz, naopak, toužil jsem utrácet pro ni&nbsp;co&nbsp;nejvíc. Povolal jsem doktora Schrӧdera a&nbsp;platil jsem mu&nbsp;deset rublů za&nbsp;jednu návštěvu. Když nabyla vědomí, snažil jsem se&nbsp;jí&nbsp;příliš nechodit na&nbsp;oči. Ale ostatně, proč to&nbsp;všechno líčím? Když vstala, tiše, mlčky zasedla v&nbsp;mém pokoji ke&nbsp;zvláštnímu stolku, který jsem pro ni&nbsp;koupil… Pravda, mlčeli jsme, totiž později jsme dokonce začali spolu mluvit, ale bavili jsme se&nbsp;výhradně o&nbsp;obyčejných věcech. Přirozeně jsem se&nbsp;úmyslně o&nbsp;ničem nešířil, ale dobře jsem si&nbsp;všiml, že&nbsp;ani ona neřekne zbytečné slovo. Připadalo mi&nbsp;to&nbsp;z&nbsp;její strany naprosto pochopitelné, je&nbsp;příliš otřesená a&nbsp;poražená, myslel jsem si, musím jí&nbsp;poskytnout možnost, aby zapomněla a&nbsp;zvykla si. A&nbsp;tak jsme tedy mlčeli, ale já&nbsp;se&nbsp;ustavičně připravoval na&nbsp;budoucnost. Myslel jsem si, že&nbsp;ona právě tak, a&nbsp;hrozně mě&nbsp;zajímalo, o&nbsp;čem asi přemýšlí.</span></p>
          <p class="chunk" data-nb-ref-number="6" data-nb-words="120" data-nb-chars="715"><span class="idea" data-nb-ref-number="5" id="idea5" data-nb-words="120" data-nb-chars="715">Ještě něco prozradím: samozřejmě nikdo nemá sebemenší tušení, co&nbsp;všecko jsem vytrpěl, když jsem v&nbsp;době její nemoci sténal u&nbsp;jejího lůžka. Ale sténal jsem jen pro sebe a&nbsp;tlumil jsem svůj nářek dokonce i&nbsp;před Lukerjou. Nedovedl jsem si&nbsp;představit, připustit, že&nbsp;by&nbsp;zemřela, aniž by&nbsp;se&nbsp;všecko dozvěděla. Když nebezpečí pominulo a&nbsp;začalo se&nbsp;jí&nbsp;navracet zdraví, rychle, jak si&nbsp;vzpomínám, jsem se&nbsp;uklidnil. Ba&nbsp;dokonce jsem se&nbsp;rozhodl co&nbsp;možná oddálit naši budoucnost a&nbsp;ponechat prozatím všecko při starém. Tehdy se&nbsp;dělo se&nbsp;mnou něco podivného, zvláštního, jinak to&nbsp;neumím nazvat: triumfoval jsem a&nbsp;už jen to&nbsp;pouhé vědomí mě&nbsp;zcela uspokojovalo. Tak uplynula zima. Ach, jak jsem byl po&nbsp;celou tu&nbsp;zimu spokojený&nbsp;– jako nikdy!</span></p>
          <p class="chunk" data-nb-ref-number="7" data-nb-words="133" data-nb-chars="859"><span class="idea" data-nb-ref-number="6" id="idea6" data-nb-words="133" data-nb-chars="859">Abyste věděli, v&nbsp;mém životě existovala jedna hrozivá vnější okolnost, která mě&nbsp;až&nbsp;do&nbsp;té&nbsp;katastrofy dennodenně, každou hodinu drtila, totiž ztráta dobré pověsti a&nbsp;můj nucený odchod z&nbsp;pluku. Stručně řečeno, byla to&nbsp;tyranská nespravedlnost. Kamarádi v&nbsp;pluku mě&nbsp;neměli rádi pro mou nepoddajnou a&nbsp;možná směšnou povahu. Často se&nbsp;stává, že&nbsp;to, co&nbsp;pokládáte za&nbsp;vznešené, posvátné a&nbsp;úctyhodné, neznámo proč připadá tlupě vašich kamarádů směšné. Ale já&nbsp;jsem nebyl oblíbený ani ve&nbsp;škole. Mě&nbsp;nikdo nikdy neměl rád. Ani Lukerja mě&nbsp;nemůže mít ráda. Ten případ v&nbsp;pluku byl sice důsledek mé&nbsp;neoblíbenosti, ale nesporně tu&nbsp;sehrála roli náhoda. Říkám to&nbsp;proto, že&nbsp;není nic potupnějšího, nesnesitelnějšího, než zahynout vinou náhody, nešťastné shody okolností, která mohla nenápadně odplynout jako oblaka. Pro inteligentního člověka je&nbsp;to&nbsp;ponižující. Můj případ byl následující:</span></p>
          <p class="chunk" data-nb-ref-number="8" data-nb-words="617" data-nb-chars="3672"><span class="idea" data-nb-ref-number="7" id="idea7" data-nb-words="617" data-nb-chars="3672">O&nbsp;přestávce v&nbsp;divadle jsem odešel do&nbsp;bufetu. Husar A-ov, který náhle vešel, hlasitě přede všemi přítomnými důstojníky i&nbsp;obecenstvem začal mluvit se&nbsp;dvěma svými husary o&nbsp;tom, že&nbsp;ve&nbsp;foyeru kapitán našeho pluku Bezumcev právě ztropil skandál „a je&nbsp;nejspíš opilý“. Rozhovor vázl a&nbsp;všecko to&nbsp;byl omyl, kapitán Bezumcev totiž vůbec nebyl opilý a&nbsp;k&nbsp;žádnému skandálu nedošlo. Husaři převedli řeč jinam a&nbsp;tím to&nbsp;skončilo. Ale druhý den ta&nbsp;historka pronikla do&nbsp;našeho pluku a&nbsp;hned se&nbsp;začalo šířit, že&nbsp;v&nbsp;bufetu jsem byl z&nbsp;našeho pluku jenom já, a&nbsp;když se&nbsp;husar A-ov troufale vyjádřil o&nbsp;kapitánovi, nezarazil jsem ho. Ale proč bych to&nbsp;dělal? Jestliže měl na&nbsp;kapitána spadeno, byla to&nbsp;jejich osobní věc&nbsp;– proč bych se&nbsp;do&nbsp;toho míchal? Zatím však důstojníci shledali, že&nbsp;nešlo o&nbsp;osobní záležitost, ale že&nbsp;se&nbsp;to&nbsp;týkalo celého pluku, a&nbsp;poněvadž ze&nbsp;všech našich důstojníků jsem byl u&nbsp;toho jen já, dokázal jsem svým jednáním všem přítomným i&nbsp;veřejnosti, že&nbsp;v&nbsp;našem pluku jsou důstojníci, kterým příliš nezáleží na&nbsp;osobní cti ani na&nbsp;cti jejich pluku. Nemohl jsem s&nbsp;takovým názorem souhlasit. Dali mi&nbsp;na&nbsp;srozuměnou, že&nbsp;mohu ještě všecko napravit tím, že&nbsp;požádám husara A-ova, i&nbsp;když opožděně, o&nbsp;zadostiučinění. Netoužil jsem po&nbsp;tom a&nbsp;v&nbsp;podráždění jsem hrdě odmítl. A&nbsp;okamžitě jsem si&nbsp;podal žádost o&nbsp;propuštění do&nbsp;výslužby. To&nbsp;je&nbsp;celá historie. Nesklonil jsem se, ale byl jsem duševně zlomený. Můj rozum i&nbsp;vůle ochably. Právě v&nbsp;té době jsem se&nbsp;dozvěděl, že&nbsp;sestřin muž v&nbsp;Moskvě rozházel celé naše nevelké jmění i&nbsp;můj nepatrný podíl, a&nbsp;já se&nbsp;ocitl na&nbsp;ulici a&nbsp;bez groše. Mohl jsem vstoupit do&nbsp;služby, ale neudělal jsem to: když jsem svlékl oslnivou uniformu, nemohl jsem jít sloužit třeba někam ke&nbsp;dráze. A&nbsp;tak když ostuda, tak ostuda, když hanba, tak hanba, když pád, tak pád, čím hůř, tím líp&nbsp;– tuhle cestu jsem zvolil. Následovaly tři roky pochmurných vzpomínek, a&nbsp;dokonce útulek. Před půldruhým rokem zemřela v&nbsp;Moskvě bohatá stařena, moje kmotra, a&nbsp;mezi jinými mně nečekaně odkázala tři tisíce. Po&nbsp;úvaze jsem rozhodl o&nbsp;svém dalším osudu. Umínil jsem si&nbsp;zřídit zastavárnu a&nbsp;neprosit nikoho za&nbsp;odpuštění: mít peníze, později vlastní kout a&nbsp;začít nový život, vzdálený dřívějším vzpomínkám&nbsp;– to&nbsp;byl můj plán. Nicméně moje chmurná minulost a&nbsp;navždy ztracená pověst mě&nbsp;každou hodinu i&nbsp;minutu skličovaly. Tehdy jsem se&nbsp;oženil. Nevím, jestli to&nbsp;byla náhoda, nebo ne. Ale když jsem vedl svou ženu do&nbsp;svého domu, domníval jsem se, že&nbsp;přivádím přítele&nbsp;– moc jsem ho&nbsp;potřeboval. Ale věděl jsem, že&nbsp;ho&nbsp;musím připravit, dohníst, a&nbsp;dokonce porazit. Mohl jsem snad zničehonic všechno naráz vysvětlovat šestnáctileté, předem zaujaté bytůstce? Mohl bych ji&nbsp;například přesvědčit, nebýt té&nbsp;strašné katastrofy s&nbsp;revolverem, že&nbsp;nejsem žádný zbabělec a&nbsp;že mě&nbsp;u&nbsp;pluku obvinili ze&nbsp;zbabělosti neprávem? Ale ta&nbsp;katastrofa mi&nbsp;přišla vhod. Tím, že&nbsp;jsem přestál zkoušku s&nbsp;revolverem, pomstil jsem se&nbsp;své chmurné minulosti. Třebaže se&nbsp;o&nbsp;tom nikdo nedozvěděl, ona to&nbsp;věděla, a&nbsp;to bylo podstatné, vždyť byla pro mě&nbsp;vším, ztělesňovala veškerou naději, budoucnost, o&nbsp;které jsem snil. Byla jediný člověk, kterého jsem si&nbsp;pro sebe vychovával, nikoho jiného jsem nepotřeboval&nbsp;– a&nbsp;najednou všechno pochopila, přinejmenším to, že&nbsp;se&nbsp;neprávem ukvapeně spojila s&nbsp;mými nepřáteli. Ta&nbsp;myšlenka mě&nbsp;uváděla v&nbsp;nadšení. V&nbsp;jejích očích už&nbsp;jsem nemohl vypadat jako darebák, snad jen podivín, ale to&nbsp;pomyšlení po&nbsp;všem, co&nbsp;se&nbsp;stalo, se&nbsp;mi&nbsp;docela zamlouvalo: podivínství není vada, naopak, někdy ženskou duši přitahuje. Zkrátka jsem oddálil rozuzlení: to, co&nbsp;se&nbsp;událo, mě&nbsp;dostatečně uklidňovalo a&nbsp;poskytovalo nepřeberné množství materiálu, podnětů pro mé&nbsp;sny. To&nbsp;je&nbsp;ta&nbsp;smůla, že&nbsp;jsem snílek, mně stačily moje podněty a&nbsp;o&nbsp;ní jsem doufal, že&nbsp;počká.</span></p>
          <p class="chunk" data-nb-ref-number="9" data-nb-words="145" data-nb-chars="851"><span class="idea" data-nb-ref-number="8" id="idea8" data-nb-words="145" data-nb-chars="851">Tak uplynula zima v&nbsp;jakémsi očekávání. Rád jsem ji&nbsp;potají sledoval, když sedávala u&nbsp;svého stolku. Pracovala, spravovala prádlo a&nbsp;po večerech čítávala knihy, které si&nbsp;brala z&nbsp;mé skříně. Výběr knih by&nbsp;měl rovněž svědčit v&nbsp;můj prospěch. Téměř nevycházela z&nbsp;domu. K&nbsp;večeru jsem ji&nbsp;vodil denně na&nbsp;procházku, ale neprocházeli jsme se&nbsp;mlčky jako dřív. Snažil jsem se&nbsp;tvářit, jako bychom nemlčeli a&nbsp;hovořili souhlasně, ale jak jsem řekl, oba jsme byli skoupí na&nbsp;slovo. Jednal jsem s&nbsp;rozmyslem, myslel jsem si, že&nbsp;je&nbsp;nezbytně nutné „poskytnout jí&nbsp;čas“. Je&nbsp;samozřejmě divné, že&nbsp;mě&nbsp;ani jednou do&nbsp;konce zimy nenapadlo, že&nbsp;ji&nbsp;se&nbsp;zalíbením úkradkem pozoruji, ale já&nbsp;sám jsem za&nbsp;celou zimu nezachytil jediný její pohled! Přikládal jsem to&nbsp;na&nbsp;vrub její plachosti. Působila po&nbsp;nemoci tak plaše, nesměle a&nbsp;bezbranně. „Ne, raději vyčkej a&nbsp;ona sama jednou k&nbsp;tobě přijde.“</span></p>
          <p class="chunk" data-nb-ref-number="10" data-nb-words="147" data-nb-chars="855"><span class="idea" data-nb-ref-number="9" id="idea9" data-nb-words="147" data-nb-chars="855">Ta&nbsp;myšlenka mě&nbsp;uváděla v&nbsp;nadšení. Musím dodat, že&nbsp;někdy jsem se&nbsp;schválně rozohňoval a&nbsp;živil ve&nbsp;svém srdci i&nbsp;mozku zatrpklost vůči ní. To&nbsp;trvalo nějaký čas. Jenže v&nbsp;mé duši nikdy nestačila dozrát a&nbsp;upevnit se&nbsp;nenávist. Tak jako tak jsem cítil, že&nbsp;je&nbsp;to&nbsp;něco jako hra. Ani tenkrát, když jsem zpřetrhal naše manželství tím, že&nbsp;jsem jí&nbsp;koupil oddělenou postel a&nbsp;zástěny, jsem v&nbsp;ní nikdy nedokázal vidět vražedkyni. Ne&nbsp;proto, že&nbsp;bych její zločin posuzoval lehkomyslně, nýbrž proto, že&nbsp;jsem měl tu&nbsp;soudnost a&nbsp;od prvního dne jí&nbsp;zcela odpustil, dokonce ještě předtím, než jsem koupil zmíněnou postel. Zkrátka, bylo to&nbsp;z&nbsp;mé strany podivínství, mám přece svoje přísné mravní zásady. Naopak v&nbsp;mých očích byla natolik poražená, ponížená a&nbsp;rozdrcená, že&nbsp;jsem ji&nbsp;trýznivě litoval, i&nbsp;když se&nbsp;mi&nbsp;při tom všem zamlouvala myšlenka na&nbsp;její ponížení. Hřálo mě&nbsp;vědomí převahy.</span></p>
          <p class="chunk" data-nb-ref-number="11" data-nb-words="63" data-nb-chars="338"><span class="idea" data-nb-ref-number="10" id="idea10" data-nb-words="63" data-nb-chars="338">Tu&nbsp;zimu se&nbsp;mi&nbsp;podařilo vykonat několik dobrých skutků. Prominul jsem dva dluhy a&nbsp;půjčil jsem jedné chudé ženě peníze jen tak, bez sebemenší záruky. Neřekl jsem jí&nbsp;o&nbsp;tom a&nbsp;neudělal jsem to&nbsp;proto, aby se&nbsp;to&nbsp;dozvěděla: ale ta&nbsp;žena sama přišla a&nbsp;skoro na&nbsp;kolenou mi&nbsp;děkovala. Tak to&nbsp;vyšlo najevo a&nbsp;měl jsem dojem, že&nbsp;to&nbsp;přijala s&nbsp;uspokojením.</span></p>
          <p class="chunk" data-nb-ref-number="12" data-nb-words="114" data-nb-chars="682"><span class="idea" data-nb-ref-number="11" id="idea11" data-nb-words="114" data-nb-chars="682">Mezitím se&nbsp;blížilo jaro, minula polovina dubna, vysadili jsme dvojité vnitřní rámy a&nbsp;slunce ozářilo svými jasnými paprsky naše mlčenlivé pokoje. Ale já&nbsp;měl před očima mlhu, zatemňovala můj rozum. Byla to&nbsp;osudná, hrozivá mlžná clona! Jak se&nbsp;stalo, že&nbsp;se&nbsp;náhle rozptýlila a&nbsp;já prozřel a&nbsp;všecko jsem pochopil? Nevím, zda to&nbsp;byla náhoda, nebo nadešel osudový den, či&nbsp;snad sluneční paprsek zažehl v&nbsp;mém otupělém mozku myšlenku a&nbsp;důvtip? Ne, nebyla to&nbsp;myšlenka ani důvtip, ale to&nbsp;se&nbsp;ve&nbsp;mně znenadání rozehrála téměř odumřelá žilka, rozechvěla se, ožila a&nbsp;ozářila mou otupělou duši posedlou ďábelskou pýchou. Jako by&nbsp;mi&nbsp;rázem svitlo. Stalo se&nbsp;to&nbsp;náhle a&nbsp;nečekaně, k&nbsp;večeru, asi kolem páté.</span></p>
          <p class="chunk" data-nb-ref-number="13" data-nb-words="5" data-nb-chars="28"><span class="idea" data-nb-ref-number="12" id="idea12" data-nb-words="5" data-nb-chars="28">2. Clona se&nbsp;náhle rozptýlila</span></p>
          <p class="chunk" data-nb-ref-number="14" data-nb-words="106" data-nb-chars="657"><span class="idea" data-nb-ref-number="13" id="idea13" data-nb-words="106" data-nb-chars="657">Nejdřív pár slov. Asi tak před měsícem jsem u&nbsp;ní zpozoroval podivnou zádumčivost, ne&nbsp;pouhou mlčenlivost, ale výslovně zádumčivost. Postřehl jsem to&nbsp;rovněž náhle. Seděla tenkrát skloněná nad šitím a&nbsp;nevšimla si, že&nbsp;ji&nbsp;pozoruju. Překvapilo mě, jak je&nbsp;pohublá, skoro se&nbsp;ztrácí, obličej měla bledý, bezkrevné rty a&nbsp;to všecko mě&nbsp;dohromady se&nbsp;zmíněnou zádumčivostí silně, nezvykle šokovalo. Už&nbsp;předtím jsem slýchal její suché pokašlávání, zejména v&nbsp;noci. Hbitě jsem vstal a&nbsp;vydal se&nbsp;pro doktora&nbsp;– jí&nbsp;jsem nic neřekl. Doktor Schröder přišel příští den. Byla náramně překvapená a&nbsp;střídavě hleděla na&nbsp;doktora a&nbsp;na mě. „Ne, nic mi&nbsp;nechybí,“ řekla s&nbsp;neurčitým úsměvem.</span></p>
          <p class="chunk" data-nb-ref-number="15" data-nb-words="58" data-nb-chars="342"><span class="idea" data-nb-ref-number="14" id="idea14" data-nb-words="58" data-nb-chars="342">Doktor Schröder ji&nbsp;moc nevyšetřoval (tihle doktoři někdy bývají přezíravě nedbalí) a&nbsp;jenom mi&nbsp;ve&nbsp;vedlejším pokoji sdělil, že&nbsp;to&nbsp;je&nbsp;následek nemoci a&nbsp;že na&nbsp;jaře by&nbsp;nebylo špatné odjet někam k&nbsp;moři nebo, kdyby to&nbsp;nešlo, prostě na&nbsp;letní byt. Zkrátka označil to&nbsp;za&nbsp;slabost nebo tak nějak. Když odešel, prohlásila znovu s&nbsp;navýsost vážným pohledem:</span></p>
          <p class="chunk" data-nb-ref-number="16" data-nb-words="3" data-nb-chars="23"><span class="idea" data-nb-ref-number="15" id="idea15" data-nb-words="3" data-nb-chars="23">„Jsem naprosto zdravá.“</span></p>
          <p class="chunk" data-nb-ref-number="17" data-nb-words="46" data-nb-chars="253"><span class="idea" data-nb-ref-number="16" id="idea16" data-nb-words="46" data-nb-chars="253">Ale vzápětí po&nbsp;těch slovech zrudla, zřejmě se&nbsp;zastyděla. Ano, ano, teď už&nbsp;chápu: styděla se, že&nbsp;jsem dosud její muž a&nbsp;že se&nbsp;o&nbsp;ni starám jako pravý manžel. Tenkrát jsem to&nbsp;ještě nechápal a&nbsp;její rozpaky jsem připisoval na&nbsp;vrub odevzdanosti (to ta&nbsp;clona!).</span></p>
          <p class="chunk" data-nb-ref-number="18" data-nb-words="137" data-nb-chars="818"><span class="idea" data-nb-ref-number="17" id="idea17" data-nb-words="137" data-nb-chars="818">O&nbsp;měsíc později, v&nbsp;jednom dubnovém jasném slunečním dnu o&nbsp;páté hodině odpolední, jsem seděl v&nbsp;podniku a&nbsp;sepisoval tržbu. Najednou slyším, jak si&nbsp;v&nbsp;našem pokoji u&nbsp;svého stolku při práci tichounce prozpěvuje. To&nbsp;mě&nbsp;ohromilo a&nbsp;dodneška nevím proč. Předtím jsem ji&nbsp;skoro nikdy neslyšel zpívat, snad jen v&nbsp;prvních dnech, kdy jsem ji&nbsp;přivedl do&nbsp;svého bytu a&nbsp;kdy jsme ještě spolu dováděli a&nbsp;stříleli do&nbsp;terče z&nbsp;mého revolveru. Tehdy měla poměrně silný, zvučný hlas, i&nbsp;když trochu falešný, ale ohromně příjemný a&nbsp;zdravý. Teď její písnička zněla slabě&nbsp;– ne&nbsp;že&nbsp;by&nbsp;byla smutná (byla to&nbsp;nějaká romance), ale hlas měla nakřáplý, zlomený, jako by&nbsp;ho&nbsp;nemohla zvládnout, a&nbsp;sama písnička bylo nemocná. Zpívala polohlasně, ale najednou se&nbsp;ve&nbsp;výšce ubohý hlásek žalostně zlomil. Odkašlala si&nbsp;a&nbsp;znovu tichounce, sotva slyšitelně spustila…</span></p>
          <p class="chunk" data-nb-ref-number="19" data-nb-words="54" data-nb-chars="327"><span class="idea" data-nb-ref-number="18" id="idea18" data-nb-words="54" data-nb-chars="327">Možná že&nbsp;se&nbsp;někdo vysměje mému vzrušení, ale nikdo nikdy nepochopí, proč mě&nbsp;to&nbsp;tolik vzrušilo! Ne, nelitoval jsem ji, bylo v&nbsp;tom ještě něco jiného. Zprvu, přinejmenším v&nbsp;první chvíli, jsem cítil rozpaky a&nbsp;hrozivý údiv, hrozivý a&nbsp;přitom podivný, chorobný, skoro pomstychtivý: „Už zpívá i&nbsp;v&nbsp;mé přítomnosti! Zapomněla snad na&nbsp;mě?“</span></p>
          <p class="chunk" data-nb-ref-number="20" data-nb-words="26" data-nb-chars="160"><span class="idea" data-nb-ref-number="19" id="idea19" data-nb-words="26" data-nb-chars="160">Ohromeně jsem strnul, ale pak jsem vyskočil, popadl klobouk a&nbsp;vyběhl z&nbsp;pokoje jako pomatený. Přinejmenším jsem nevěděl, kam jdu a&nbsp;proč. Lukerja mi&nbsp;podala plášť.</span></p>
          <p class="chunk" data-nb-ref-number="21" data-nb-words="20" data-nb-chars="120"><span class="idea" data-nb-ref-number="20" id="idea20" data-nb-words="20" data-nb-chars="120">„Ona si&nbsp;zpívá?“ prohodil jsem mimoděk k&nbsp;Lukerje. Ta&nbsp;na&nbsp;mě&nbsp;nechápavě civěla, počínal jsem si&nbsp;opravdu jako smyslů zbavený.</span></p>
          <p class="chunk" data-nb-ref-number="22" data-nb-words="6" data-nb-chars="28"><span class="idea" data-nb-ref-number="21" id="idea21" data-nb-words="6" data-nb-chars="28">„To je&nbsp;poprvé, co&nbsp;si&nbsp;zpívá?“</span></p>
          <p class="chunk" data-nb-ref-number="23" data-nb-words="9" data-nb-chars="59"><span class="idea" data-nb-ref-number="22" id="idea22" data-nb-words="9" data-nb-chars="59">„Ne. Když nejste doma, někdy si&nbsp;zpívá,“ odpověděla Lukerja.</span></p>
          <p class="chunk" data-nb-ref-number="24" data-nb-words="64" data-nb-chars="358"><span class="idea" data-nb-ref-number="23" id="idea23" data-nb-words="64" data-nb-chars="358">Všechno si&nbsp;pamatuju… Seběhl jsem ze&nbsp;schodů, vyšel na&nbsp;ulici a&nbsp;vydal se&nbsp;nazdařbůh. Dorazil jsem na&nbsp;roh a&nbsp;upřel pohled do&nbsp;prázdna. Lidé chodili kolem, strkali do&nbsp;mě, ale já&nbsp;nic necítil. Zavolal jsem drožkáře a&nbsp;už jsem mu&nbsp;chtěl poručit, aby mě&nbsp;zavezl k&nbsp;Policejnímu mostu, aniž jsem věděl proč. Ale pak jsem náhle změnil rozhodnutí a&nbsp;podal jsem mu&nbsp;dvacet kopejek:</span></p>
          <p class="chunk" data-nb-ref-number="25" data-nb-words="22" data-nb-chars="123"><span class="idea" data-nb-ref-number="24" id="idea24" data-nb-words="22" data-nb-chars="123">„To máš za&nbsp;to, že&nbsp;jsem tě&nbsp;obtěžoval,“ řekl jsem mu&nbsp;a&nbsp;nesmyslně jsem se&nbsp;rozesmál, ale zároveň mě&nbsp;rozehřívalo jakési nadšení.</span></p>
          <p class="chunk" data-nb-ref-number="26" data-nb-words="47" data-nb-chars="268"><span class="idea" data-nb-ref-number="25" id="idea25" data-nb-words="47" data-nb-chars="268">Zamířil jsem k&nbsp;domovu a&nbsp;zrychlil krok. Až&nbsp;jsem zatajil dech. Clona se&nbsp;rozptylovala! Když si&nbsp;v&nbsp;mé přítomnosti začala prozpěvovat, znamená to, že&nbsp;na&nbsp;mě&nbsp;pozapomněla&nbsp;– to&nbsp;bylo jasné a&nbsp;varující. Srdce mi&nbsp;to&nbsp;napovědělo. Ale v&nbsp;mém nitru se&nbsp;zvedalo nadšení a&nbsp;přemáhalo strach.</span></p>
          <p class="chunk" data-nb-ref-number="27" data-nb-words="83" data-nb-chars="482"><span class="idea" data-nb-ref-number="26" id="idea26" data-nb-words="83" data-nb-chars="482">Taková ironie osudu! Vždyť moje duše celou tu&nbsp;zimu překypovala nadšením, ale kde jsem byl já&nbsp;sám? Byl jsem s&nbsp;ní vůbec spjat? Vyběhl jsem spěšně po&nbsp;schodech a&nbsp;nevím, zda jsem vešel dovnitř nesměle. Vzpomínám si&nbsp;jen, že&nbsp;celá podlaha se&nbsp;vlnila, jako bych plul po&nbsp;řece. Vstoupil jsem do&nbsp;pokoje. Seděla na&nbsp;svém místě u&nbsp;stolku a&nbsp;šila, hlavu sklopenou, ale už&nbsp;nezpívala. Letmo, lhostejně na&nbsp;mě&nbsp;pohlédla, to&nbsp;nebyl pohled, spíš obvyklé, neúčastné gesto, jako když někdo vstoupí do&nbsp;místnosti.</span></p>
          <p class="chunk" data-nb-ref-number="28" data-nb-words="62" data-nb-chars="333"><span class="idea" data-nb-ref-number="27" id="idea27" data-nb-words="62" data-nb-chars="333">Zamířil jsem rovnou k&nbsp;ní, přistoupil a&nbsp;usedl jsem na&nbsp;židli těsně vedle ní&nbsp;jako pomatený. Rychle, s&nbsp;úlekem na&nbsp;mě&nbsp;pohlédla: vzal jsem ji&nbsp;za&nbsp;ruku a&nbsp;už se&nbsp;nepamatuju, co&nbsp;jsem jí&nbsp;řekl, totiž co&nbsp;jsem chtěl říct&nbsp;– nemohl jsem kloudně mluvit. Hlas mi&nbsp;selhával a&nbsp;vypovídal poslušnost. Ani jsem nevěděl, co&nbsp;mám říct, jenom jsem lapal po&nbsp;dechu.</span></p>
          <p class="chunk" data-nb-ref-number="29" data-nb-words="15" data-nb-chars="94"><span class="idea" data-nb-ref-number="28" id="idea28" data-nb-words="15" data-nb-chars="94">„Víš co… promluvme si… pověz mi&nbsp;něco!“ zablekotal jsem hloupě&nbsp;– mozek mi&nbsp;vypověděl poslušnost.</span></p>
          <p class="chunk" data-nb-ref-number="30" data-nb-words="81" data-nb-chars="456"><span class="idea" data-nb-ref-number="29" id="idea29" data-nb-words="81" data-nb-chars="456">Znovu sebou škubla, a&nbsp;když se&nbsp;mi&nbsp;zahleděla do&nbsp;tváře, polekaně se&nbsp;odtáhla. Náhle se&nbsp;v&nbsp;jejích očích objevil přísný údiv. Ano, ano, přísný. Hleděla na&nbsp;mě&nbsp;široce rozevřenýma&nbsp;očima. Ta&nbsp;přísnost, její přísný údiv mě&nbsp;doslova zdrtily: Tak ty&nbsp;chceš ještě lásku! Lásku? zračilo se&nbsp;v&nbsp;tom mlčenlivém údivu. Všecko jsem vyčetl. Všecko se&nbsp;ve&nbsp;mně zřítilo a&nbsp;já klesl k&nbsp;jejím nohám. Ano, padl jsem jí&nbsp;k&nbsp;nohám. Spěšně vyskočila, ale já&nbsp;ji&nbsp;s&nbsp;neobvyklou silou zadržel za&nbsp;ruce.</span></p>
          <p class="chunk" data-nb-ref-number="31" data-nb-words="164" data-nb-chars="1016"><span class="idea" data-nb-ref-number="30" id="idea30" data-nb-words="164" data-nb-chars="1016">Plně jsem chápal své zoufalství, bože můj! Ale věřte, moje srdce překypovalo nezadržitelným nadšením, až&nbsp;jsem myslel, že&nbsp;umřu. Opojený štěstím jsem jí&nbsp;líbal nohy. Ano, štěstím, nesmírným, nekonečným štěstím, i&nbsp;když jsem si&nbsp;uvědomoval svoje zoufalství a&nbsp;bezvýchodnost! Plakal jsem, něco drmolil, ale přitom jsem nebyl schopen slova. Její úlek a&nbsp;údiv vystřídala jakási zneklidňující myšlenka, neobvyklá otázka, zadívala se&nbsp;na&nbsp;mě&nbsp;divně, dokonce divoce, usilovně se&nbsp;snažila cosi pochopit a&nbsp;nakonec se&nbsp;pousmála. Hrozně se&nbsp;styděla, že&nbsp;jí&nbsp;líbám nohy, a&nbsp;schovávala je, ale já&nbsp;jsem hned líbal místo, kde před okamžikem stála její nožka. Viděla to&nbsp;a&nbsp;najednou se&nbsp;rozpačitě rozesmála (znáte to, když se&nbsp;lidé smějí a&nbsp;přitom se&nbsp;stydí). Ovládla ji&nbsp;hysterie&nbsp;– pozoroval jsem to, ruce se&nbsp;jí&nbsp;roztřásly, ale nedbal jsem a&nbsp;jenom jsem drmolil, že&nbsp;ji&nbsp;miluji, že&nbsp;nevstanu, „dovol, ať&nbsp;zlíbám tvoje šaty… celý život se&nbsp;k&nbsp;tobě budu modlit…“. Nevím, nevzpomínám si&nbsp;– náhle se&nbsp;rozplakala a&nbsp;roztřásla, vypukl hysterický záchvat. Vyděsil jsem ji.</span></p>
          <p class="chunk" data-nb-ref-number="32" data-nb-words="164" data-nb-chars="918"><span class="idea" data-nb-ref-number="31" id="idea31" data-nb-words="164" data-nb-chars="918">Přenesl jsem ji&nbsp;na&nbsp;postel. Sotva záchvat pominul, zvedla se&nbsp;na&nbsp;svém lůžku, s&nbsp;krajně zdrceným výrazem mě&nbsp;popadla za&nbsp;ruce a&nbsp;žadonila: „Dost už, netrapte se, uklidněte se!“ A&nbsp;znovu se&nbsp;rozplakala. Celý ten večer jsem se&nbsp;od&nbsp;ní&nbsp;nehnul ani na&nbsp;krok. Pořád jsem jí&nbsp;opakoval, že&nbsp;ji&nbsp;zanedlouho, už&nbsp;za&nbsp;čtrnáct dní, odvezu do&nbsp;Boulogne a&nbsp;budeme se&nbsp;koupat v&nbsp;moři, že&nbsp;má&nbsp;zlomený hlas, onehdy jsem ho&nbsp;slyšel, že&nbsp;zavřu svůj podnik, předám ho&nbsp;Dobronravovovi a&nbsp;začneme nový život, ale hlavně Boulogne! Poslouchala s&nbsp;pocitem strachu a&nbsp;byla čím dál vylekanější. Ale to&nbsp;se&nbsp;mi&nbsp;nezdálo tak důležité, hlavní bylo, že&nbsp;mě&nbsp;stravovala stále větší a&nbsp;neodolatelnější touha ležet u&nbsp;jejích nohou, znovu a&nbsp;znovu líbat místo, kde stála, zbožňovat ji. „Nikdy se&nbsp;tě&nbsp;na&nbsp;nic nebudu ptát,“ opakoval jsem co&nbsp;chvíli, „a ty&nbsp;mi&nbsp;neodpovídej, vůbec si&nbsp;mě&nbsp;nevšímej a&nbsp;jen mi&nbsp;dovol, abych se&nbsp;na&nbsp;tebe potají mohl dívat, považuj mě&nbsp;za&nbsp;svou věc, za&nbsp;svého psíka…“ Plakala.</span></p>
          <p class="chunk" data-nb-ref-number="33" data-nb-words="193" data-nb-chars="1102"><span class="idea" data-nb-ref-number="32" id="idea32" data-nb-words="193" data-nb-chars="1102">„Myslela jsem, že&nbsp;mě&nbsp;necháte tak,“ vyklouzlo jí&nbsp;bezděčně, snad si&nbsp;to&nbsp;ani neuvědomila, a&nbsp;zatím&nbsp;– ach, pro mě&nbsp;to&nbsp;bylo hlavní, osudné slovo toho večera, příliš dobře jsem chápal. Jako by&nbsp;mi&nbsp;zasadila ránu do&nbsp;srdce! Všecko se&nbsp;vysvětlilo, ale dokud byla vedle mě, před mýma očima, pevně jsem doufal a&nbsp;byl jsem nesmírně šťastný. Ach, jak strašně jsem ji&nbsp;toho večera unavil! Všecko jsem si&nbsp;uvědomoval, ale ustavičně jsem doufal, že&nbsp;všecko změním! Nakonec, už&nbsp;pozdě večer, byla zcela vyčerpaná a&nbsp;já jsem ji&nbsp;přemluvil, aby usnula&nbsp;– usnula okamžitě a&nbsp;tvrdě. Čekal jsem, že&nbsp;začne blouznit, a&nbsp;skutečně blouznila, ale jen lehce. V&nbsp;noci jsem vstával skoro každou minutu a&nbsp;v&nbsp;trepkách jsem se&nbsp;na&nbsp;ni&nbsp;potichu chodil dívat. Lomil jsem rukama při pohledu na&nbsp;to&nbsp;nemocné stvoření na&nbsp;ubohém loži, v&nbsp;železné posteli, kterou jsem jí&nbsp;kdysi koupil za&nbsp;tři rubly. Poklekal jsem u&nbsp;jejího lůžka, ale neodvážil jsem se&nbsp;jí&nbsp;líbat nohy, když spala (bez jejího svolení!). Modlil jsem se, ale znovu jsem vyskakoval. Lukerja mě&nbsp;hlídala, snad tisíckrát vyšla z&nbsp;kuchyně. Šel jsem za&nbsp;ní&nbsp;a&nbsp;řekl, aby šla spát, že&nbsp;zítra začne „docela jiný život“.</span></p>
          <p class="chunk" data-nb-ref-number="34" data-nb-words="108" data-nb-chars="649"><span class="idea" data-nb-ref-number="33" id="idea33" data-nb-words="108" data-nb-chars="649">Slepě, bezhlavě, pevně jsem tomu věřil. Byl jsem jako u&nbsp;vytržení. Čekal jsem na&nbsp;zítřejší den. Hlavně jsem netušil, že&nbsp;se&nbsp;stane neštěstí, i&nbsp;když tomu ledacos nasvědčovalo. Bez ohledu na&nbsp;rozptýlenou clonu jsem dosud nebyl schopen střízlivě uvažovat, to&nbsp;trvalo dlouho, až&nbsp;do&nbsp;dnešního dne, ano, ano! A&nbsp;jak bych mohl uvažovat, vždyť tehdy ještě žila a&nbsp;byli jsme spolu. Až&nbsp;se&nbsp;zítra probudí, všecko jí&nbsp;řeknu, a&nbsp;ona pochopí. Tak jsem tehdy uvažoval, prostě a&nbsp;jasně, proto to&nbsp;moje nadšení! Hlavní byla cesta do&nbsp;Boulogne. Bůhvíproč jsem se&nbsp;domníval, že&nbsp;znamená všecko, jakýsi mezník. „Do Boulogne, do&nbsp;Boulogne!“ Jako smyslů zbavený jsem se&nbsp;nemohl dočkat rána.</span></p>
          <ol start="3">
            <li class="chunk" data-nb-ref-number="35" data-nb-words="3" data-nb-chars="18"><span class="idea" data-nb-ref-number="34" id="idea34" data-nb-words="3" data-nb-chars="18">Příliš dobře chápu</span></li>
          </ol>
          <p class="chunk" data-nb-ref-number="36" data-nb-words="313" data-nb-chars="1769"><span class="idea" data-nb-ref-number="35" id="idea35" data-nb-words="313" data-nb-chars="1769">Ale vždyť se&nbsp;to&nbsp;všecko stalo teprve před několika dny, před pěti dny, pouhými pěti dny, minulé úterý! Ne, ne, stačilo už&nbsp;jen málo, kdyby jen trošinku počkala a&nbsp;– já&nbsp;bych to&nbsp;mračno rozptýlil! Ale cožpak se&nbsp;neuklidnila? Už&nbsp;druhý den mě&nbsp;poslouchala s&nbsp;úsměvem, přestože byla zmatená… Podstatné bylo, že&nbsp;po&nbsp;celou tu&nbsp;dobu, celých pět dní, pociťovala rozpaky nebo se&nbsp;styděla. A&nbsp;taky se&nbsp;bála, moc se&nbsp;bála. Nepřu se, nebudu bezhlavě odporovat&nbsp;– strach měla, jak by&nbsp;taky ne? Vždyť jsme se&nbsp;tak dávno jeden druhému odcizili, odvykli, a&nbsp;najednou tohle všecko… Ale já&nbsp;nedbal na&nbsp;její strach, vždyť mi&nbsp;svítal nový život! Je&nbsp;nesporná pravda, že&nbsp;jsem se&nbsp;dopustil chyby. A&nbsp;dokonce možná spousty chyb. Sotva jsme se&nbsp;druhý den probudili (bylo to&nbsp;ve&nbsp;středu), hned jsem udělal chybu: začal jsem ji&nbsp;považovat za&nbsp;svého přítele. Příliš jsem se&nbsp;ukvapil, ale moje zpověď byla nutná, nezbytná&nbsp;– ne, bylo to&nbsp;víc než zpověď. Nezatajil jsem dokonce ani to, co&nbsp;jsem tajil sám před sebou celý život. Řekl jsem jí&nbsp;přímo, že&nbsp;celou zimu jsem byl pevně přesvědčen o&nbsp;její lásce. Vysvětlil jsem jí, že&nbsp;zastavárna byla pouze důsledkem mé&nbsp;ochablé vůle i&nbsp;rozumu, moje vlastní idea sebebičování a&nbsp;sebevlády. Přiznal jsem, že&nbsp;tehdy v&nbsp;bufetu jsem se&nbsp;doopravdy zachoval zbaběle a&nbsp;že to&nbsp;vyplývalo z&nbsp;mé povahy a&nbsp;pochybnosti. Zaskočilo mě&nbsp;tamější prostředí: říkal jsem si, jak to&nbsp;provést, aby to&nbsp;nepůsobilo trapně? Nelekl jsem se&nbsp;souboje, ale toho, že&nbsp;to&nbsp;může vypadat trapně… Ale potom jsem si&nbsp;to&nbsp;už&nbsp;přiznal a&nbsp;všecky jsem za&nbsp;to&nbsp;trápil, i&nbsp;ji, a&nbsp;jen proto jsem se&nbsp;s&nbsp;ní oženil, abych ji&nbsp;mohl trápit. Vůbec jsem většinou mluvil jako v&nbsp;horečce. Brala mě&nbsp;za&nbsp;ruce a&nbsp;prosila, abych přestal: „Přeháníte… týráte sám sebe,“ a&nbsp;znovu propukla v&nbsp;pláč, div nedostala záchvat! Pořád jen prosila, abych nic neříkal a&nbsp;na nic nevzpomínal.</span></p>
          <p class="chunk" data-nb-ref-number="37" data-nb-words="20" data-nb-chars="127"><span class="idea" data-nb-ref-number="36" id="idea36" data-nb-words="20" data-nb-chars="127">Neohlížel jsem se&nbsp;na&nbsp;její prosby, anebo jen málo: jaro, Boulogne! „Tam září slunce, naše nové slunce,“ opakoval jsem ustavičně…</span></p>
          <p class="chunk" data-nb-ref-number="38" data-nb-words="97" data-nb-chars="560"><span class="idea" data-nb-ref-number="37" id="idea37" data-nb-words="97" data-nb-chars="560">Zavřel jsem podnik a&nbsp;předal ho&nbsp;Dobronravovovi. Navrhl jsem jí, abychom všecko rozdali chudým, až&nbsp;na&nbsp;základní tři tisíce, které jsem zdědil po&nbsp;své kmotře a&nbsp;které by&nbsp;nám uhradily cestu a&nbsp;pobyt v&nbsp;Boulogne. Pak se&nbsp;vrátíme a&nbsp;začneme nový, dělný život. Bylo rozhodnuto&nbsp;– ona na&nbsp;to&nbsp;nic neřekla, jen se&nbsp;usmála a&nbsp;snad spíš z&nbsp;taktu, aby mi&nbsp;nezpůsobila bolest. Vypozoroval jsem, že&nbsp;jsem jí&nbsp;na&nbsp;obtíž, nemyslete, že&nbsp;jsem byl takový hlupák a&nbsp;sobec, abych to&nbsp;nepostřehl. Všechno jsem viděl do&nbsp;nejmenších podrobností a&nbsp;chápal nejlíp ze&nbsp;všech, celé moje zoufalství bylo zřejmé!</span></p>
          <p class="chunk" data-nb-ref-number="39" data-nb-words="202" data-nb-chars="1140"><span class="idea" data-nb-ref-number="38" id="idea38" data-nb-words="202" data-nb-chars="1140">Pořád jsem vykládal o&nbsp;sobě a&nbsp;o&nbsp;ní. A&nbsp;o&nbsp;Lukerje. Přiznal jsem, že&nbsp;jsem plakal… Ale mluvil jsem i&nbsp;o&nbsp;jiných věcech a&nbsp;snažil jsem se&nbsp;leccos nepřipomínat. Jednou nebo dvakrát dokonce ožila, ano, vzpomínám si&nbsp;na&nbsp;to! Proč tvrdíte, že&nbsp;jsem se&nbsp;díval, ale nic jsem neviděl? Kdyby se&nbsp;to&nbsp;nebylo stalo, všecko by&nbsp;se&nbsp;vzkřísilo. Ještě předevčírem, když jsme mluvili o&nbsp;četbě a&nbsp;o&nbsp;tom, co&nbsp;za&nbsp;minulou zimu přečetla, mi&nbsp;dokonce se&nbsp;smíchem líčila scénu Gil Blase s&nbsp;arcibiskupem granadským. A&nbsp;jak se&nbsp;dětsky, mile smála, zrovna tak jako před svatbou (ten okamžik! ten okamžik!), moc mě&nbsp;to&nbsp;potěšilo! Mimochodem, to&nbsp;s&nbsp;tím arcibiskupem mě&nbsp;hrozně překvapilo: kolik duševního klidu a&nbsp;štěstí v&nbsp;sobě tu&nbsp;zimu nalezla, když se&nbsp;dokázala při četbě toho vrcholného díla smát. Znamenalo to, že&nbsp;se&nbsp;postupně uklidňovala a&nbsp;začala věřit, že&nbsp;ji&nbsp;nechám tak. „Myslela jsem, že&nbsp;mě&nbsp;necháte tak“&nbsp;– to&nbsp;řekla tenkrát v&nbsp;úterý! Takhle mohlo uvažovat desetileté děvčátko! A&nbsp;přece věřila, věřila, že&nbsp;všecko skutečně zůstane tak: ona u&nbsp;svého stolu, já&nbsp;u&nbsp;svého, a&nbsp;tak to&nbsp;půjde až&nbsp;do&nbsp;šedesáti let. A&nbsp;najednou k&nbsp;ní přijdu coby muž a&nbsp;muž vyžaduje lásku! Ach, jaké nedorozumění, jak jsem byl slepý!</span></p>
          <p class="chunk" data-nb-ref-number="40" data-nb-words="157" data-nb-chars="890"><span class="idea" data-nb-ref-number="39" id="idea39" data-nb-words="157" data-nb-chars="890">Další chyba byla, že&nbsp;jsem na&nbsp;ni&nbsp;hleděl jako u&nbsp;vytržení, měl jsem se&nbsp;ovládnout&nbsp;– moje nadšení ji&nbsp;děsilo. A&nbsp;přece jsem se&nbsp;ovládal, nohy jsem jí&nbsp;už&nbsp;nelíbal! Nikdy jsem nedal najevo, že… no, že&nbsp;jsem její muž, ani jsem na&nbsp;to&nbsp;nepomyslel, a&nbsp;jenom jsem se&nbsp;k&nbsp;ní modlil! Ale nebylo přece možné pouze mlčet a&nbsp;vůbec nic neříkat! Neočekávaně jsem prohlásil, že&nbsp;je&nbsp;pro mě&nbsp;potěšení hovořit s&nbsp;ní a&nbsp;že ji&nbsp;pokládám za&nbsp;nesrovnatelně vzdělanější a&nbsp;inteligentnější, než jsem já&nbsp;sám. Zrudla jako mák a&nbsp;rozpačitě namítla, že&nbsp;přeháním. Tu&nbsp;jsem se&nbsp;z&nbsp;hloupostí neudržel a&nbsp;vyprávěl jsem jí, jak jsem byl nadšen, když jsem tenkrát stál za&nbsp;dveřmi a&nbsp;poslouchal, jak zápasí, byl to&nbsp;souboj nevinnosti s&nbsp;tím zvířetem, a&nbsp;jak jsem byl u&nbsp;vytržení nad její chytrostí, duchaplností a&nbsp;zároveň dětskou bezelstností. Celá se&nbsp;roztřásla, užuž zablekotala, že&nbsp;přeháním, ale naráz se&nbsp;zachmuřila, zakryla si&nbsp;rukama tvář a&nbsp;rozplakala se…</span></p>
          <p class="chunk" data-nb-ref-number="41" data-nb-words="32" data-nb-chars="160"><span class="idea" data-nb-ref-number="40" id="idea40" data-nb-words="32" data-nb-chars="160">A&nbsp;já se&nbsp;už&nbsp;neudržel: padl jsem před ní&nbsp;na&nbsp;kolena, líbal jí&nbsp;nohy a&nbsp;všecko znovu skončilo záchvatem stejně jako tehdy v&nbsp;úterý! To&nbsp;se&nbsp;stalo včera večer a&nbsp;den nato…</span></p>
          <p class="chunk" data-nb-ref-number="42" data-nb-words="13" data-nb-chars="79"><span class="idea" data-nb-ref-number="41" id="idea41" data-nb-words="13" data-nb-chars="79">Den nato?! Vždyť to&nbsp;bylo dnes, dnes ráno, před několika hodinami, ty&nbsp;pomatenče!</span></p>
          <p class="chunk" data-nb-ref-number="43" data-nb-words="31" data-nb-chars="187"><span class="idea" data-nb-ref-number="42" id="idea42" data-nb-words="31" data-nb-chars="187">Poslouchejte a&nbsp;snažte se&nbsp;pochopit: když jsme se&nbsp;ráno sešli u&nbsp;snídaně (po včerejším záchvatu), překvapila mě&nbsp;svým klidem, to&nbsp;jsem nečekal! A&nbsp;já se&nbsp;celou noc třásl strachem kvůli včerejšku.</span></p>
          <p class="chunk" data-nb-ref-number="44" data-nb-words="115" data-nb-chars="619"><span class="idea" data-nb-ref-number="43" id="idea43" data-nb-words="115" data-nb-chars="619">Znenadání ke&nbsp;mně přistoupila, zastavila se&nbsp;přede mnou, ruce sepjaté (jak to&nbsp;bylo nedávno!), a&nbsp;vyhrklo z&nbsp;ní, že&nbsp;se&nbsp;cítí vinna, že&nbsp;si&nbsp;toho je&nbsp;vědoma, že&nbsp;ji&nbsp;ten zločin trápil celou zimu až&nbsp;doteďka… že&nbsp;oceňuje mou velkomyslnost… „Budu vám věrnou ženou, budu si&nbsp;vás vážit…“ Vyskočil jsem a&nbsp;jako šílený ji&nbsp;objal. Líbal jsem ji&nbsp;na&nbsp;tváře, na&nbsp;rty jako muž, poprvé po&nbsp;dlouhé odluce. Proč jsem jen odešel z&nbsp;domu, i&nbsp;když všehovšudy na&nbsp;dvě hodiny… pro naše cestovní pasy… Ach, Bože! Kdybych se&nbsp;tak vrátil o&nbsp;pět minut dřív, o&nbsp;pouhých pět minut… A&nbsp;takhle… U&nbsp;dveří našeho domu se&nbsp;tísnil dav a&nbsp;všecky pohledy se&nbsp;upíraly na&nbsp;mě… Panebože!</span></p>
          <p class="chunk" data-nb-ref-number="45" data-nb-words="244" data-nb-chars="1340"><span class="idea" data-nb-ref-number="44" id="idea44" data-nb-words="244" data-nb-chars="1340">Lukerja říká (teď ji&nbsp;nepropustím, všecko ví, celou zimu u&nbsp;nás sloužila a&nbsp;bude mi&nbsp;všecko vyprávět), že&nbsp;když jsem odešel, asi dvacet minut před mým návratem vešla k&nbsp;paní do&nbsp;pokoje, aby se&nbsp;na&nbsp;něco zeptala, už&nbsp;nevím na&nbsp;co, a&nbsp;tu vidí, že&nbsp;paní vytáhla ze&nbsp;skříňky ikonu (právě ten obraz Bohorodičky), postavila ji&nbsp;před sebe na&nbsp;stůl a&nbsp;jako by&nbsp;se&nbsp;před ní&nbsp;modlila. „Co je&nbsp;vám, paní?“&nbsp;– „Nic, Lukerjo, jen běž… Počkej,“ přistoupila k&nbsp;ní a&nbsp;políbila ji. „Jste šťastná, paní?“&nbsp;– „Ano, Lukerjo.“&nbsp;– „Pán vás měl už&nbsp;dávno poprosit za&nbsp;odpuštění… Chválabohu, že&nbsp;jste se&nbsp;smířili.“&nbsp;– „Dobrá, Lukerjo,“ povídá, „a teď běž“, a&nbsp;tak nějak divně se&nbsp;usmála, že&nbsp;se&nbsp;Lukerja za&nbsp;deset minut vrátila, aby se&nbsp;podívala, co&nbsp;dělá: „Vidím, jak stojí u&nbsp;okna, hlavu opřenou a&nbsp;loket, tiskne se&nbsp;ke&nbsp;stěně a&nbsp;přemejšlí. Byla tak hluboce zamyšlená, že&nbsp;neslyšela, jak jsem otevřela dveře a&nbsp;pozoruju ji&nbsp;z&nbsp;vedlejšího pokoje. Vidím, jak se&nbsp;usmívá, stojí, přemejšlí a&nbsp;usmívá se. Chvilku jsem se&nbsp;na&nbsp;ni&nbsp;dívala a&nbsp;pak jsem se&nbsp;vrátila. Ale nedalo mi&nbsp;to&nbsp;a&nbsp;najednou slyším, jak otevírá okno. Hned jsem tam běžela, povídám: Je&nbsp;chladno, paní, abyste nenastydla!“ Vtom koukám, že&nbsp;vylezla na&nbsp;okno a&nbsp;stojí jako struna, zády ke&nbsp;mně a&nbsp;v&nbsp;rukách drží svatý obraz. Srdce se&nbsp;mi&nbsp;sevřelo a&nbsp;křičím: ‚Paní, paní!‘ Zaslechla mě, už&nbsp;se&nbsp;skoro ke&nbsp;mně otočila, ale najednou si&nbsp;přitiskla obraz na&nbsp;prsa a&nbsp;skočila dolů!“</span></p>
          <p class="chunk" data-nb-ref-number="46" data-nb-words="127" data-nb-chars="670"><span class="idea" data-nb-ref-number="45" id="idea45" data-nb-words="127" data-nb-chars="670">Pamatuju se&nbsp;jen, že&nbsp;když jsem přišel k&nbsp;domu, byla ještě teplá a&nbsp;hlavně&nbsp;– všichni se&nbsp;na&nbsp;mě&nbsp;dívali. Nejdřív křičeli, ale naráz ztichli, rozestoupili se&nbsp;a… a&nbsp;ona tam ležela s&nbsp;ikonou na&nbsp;prsou. Vzpomínám si&nbsp;jako v&nbsp;mlhách, že&nbsp;jsem k&nbsp;ní beze slova přistoupil a&nbsp;dlouze jsem se&nbsp;na&nbsp;ni&nbsp;zadíval. Všichni mě&nbsp;obstoupili a&nbsp;cosi říkali. Byla tu&nbsp;i&nbsp;Lukerja, ale já&nbsp;ji&nbsp;nevnímal. Tvrdí, že&nbsp;na&nbsp;mě&nbsp;mluvila. Vzpomínám si&nbsp;jenom na&nbsp;jednoho chlapíka&nbsp;– pořád křičel: „Ze rtů jí&nbsp;vyšlo jen pár kapek krve, jen pár kapek!“ a&nbsp;ukazoval mi&nbsp;krev na&nbsp;dlažbě. Dotkl jsem se&nbsp;toho místa a&nbsp;potřísnil jsem si&nbsp;prst. Prohlížím si&nbsp;ho&nbsp;(to si&nbsp;vybavuji), a&nbsp;ten chlapík pořád opakuje: „Jen pár kapek! Jenom pár kapek!“</span></p>
          <p class="chunk" data-nb-ref-number="47" data-nb-words="15" data-nb-chars="71"><span class="idea" data-nb-ref-number="46" id="idea46" data-nb-words="15" data-nb-chars="71">„Jak to, pár kapek?!“ zaječel jsem prý z&nbsp;plných plic a&nbsp;vrhl se&nbsp;na&nbsp;něho…</span></p>
          <p class="chunk" data-nb-ref-number="48" data-nb-words="7" data-nb-chars="68"><span class="idea" data-nb-ref-number="47" id="idea47" data-nb-words="7" data-nb-chars="68">To&nbsp;je&nbsp;strašlivé nedorozumění! Barbarské! Neuvěřitelné! Nemyslitelné!</span></p>
          <ol start="4">
            <li class="chunk" data-nb-ref-number="49" data-nb-words="3" data-nb-chars="17"><span class="idea" data-nb-ref-number="48" id="idea48" data-nb-words="3" data-nb-chars="17">Pouhých pět minut</span></li>
          </ol>
          <p class="chunk" data-nb-ref-number="50" data-nb-words="7" data-nb-chars="36"><span class="idea" data-nb-ref-number="49" id="idea49" data-nb-words="7" data-nb-chars="36">Opozdil jsem se&nbsp;o&nbsp;pouhých pět minut.</span></p>
          <p class="chunk" data-nb-ref-number="51" data-nb-words="14" data-nb-chars="70"><span class="idea" data-nb-ref-number="50" id="idea50" data-nb-words="14" data-nb-chars="70">A&nbsp;ne snad? Copak je&nbsp;to&nbsp;vůbec možné? Věřil by&nbsp;tomu někdo? Proč zemřela?</span></p>
          <p class="chunk" data-nb-ref-number="52" data-nb-words="58" data-nb-chars="336"><span class="idea" data-nb-ref-number="51" id="idea51" data-nb-words="58" data-nb-chars="336">Věřte, všecko chápu, ale proč vlastně zemřela, to&nbsp;je&nbsp;přece jen otázka. Polekala se&nbsp;mé&nbsp;lásky, odpovědně se&nbsp;sama sebe zeptala: mám ji&nbsp;přijmout nebo ne, a&nbsp;nesnesla tu&nbsp;otázku, raději zemřela. Vím, nemá smysl lámat si&nbsp;tím hlavu: příliš mnoho slibovala a&nbsp;obávala se, že&nbsp;to&nbsp;nedokáže splnit, to&nbsp;je&nbsp;zřejmé. Ale je&nbsp;tu&nbsp;několik otřesných okolností.</span></p>
          <p class="chunk" data-nb-ref-number="53" data-nb-words="102" data-nb-chars="589"><span class="idea" data-nb-ref-number="52" id="idea52" data-nb-words="102" data-nb-chars="589">Otázka zní: proč vlastně zemřela? Ta&nbsp;otázka mi&nbsp;buší v&nbsp;mozku. Já&nbsp;bych ji&nbsp;přece nechal tak, kdyby chtěla, aby to&nbsp;tak zůstalo. Ale ona tomu nevěřila, to&nbsp;je&nbsp;to! Ne, ne, to&nbsp;je&nbsp;lež, tohle nebyl ten pravý důvod. Prostě proto, že&nbsp;by&nbsp;se&nbsp;mnou musela jednat čestně, když milovat, tak celým srdcem, a&nbsp;ne tak, jak by&nbsp;milovala kupce. Nechtěla mě&nbsp;klamat, na&nbsp;to&nbsp;byla příliš morální, čistá. Nechtěla mě&nbsp;obelhávat polovičatou nebo čtvrtinovou láskou a&nbsp;vydávat ji&nbsp;za&nbsp;celou. Takové ženy jsou příliš poctivé, tak je&nbsp;to, prosím! Vzpomínáte, jak jsem jí&nbsp;chtěl vštípit nezaujatost, šíři pohledu? Podivná myšlenka.</span></p>
          <p class="chunk" data-nb-ref-number="54" data-nb-words="107" data-nb-chars="594"><span class="idea" data-nb-ref-number="53" id="idea53" data-nb-words="107" data-nb-chars="594">Hrozně by&nbsp;mě&nbsp;zajímalo, zda si&nbsp;mě&nbsp;vážila. Nevím, zda mnou pohrdala nebo ne… Myslím, že&nbsp;ne. To&nbsp;je&nbsp;strašně divné: proč mě&nbsp;ani jednou za&nbsp;celou zimu nenapadlo, že&nbsp;mnou pohrdá? Byl jsem pevně přesvědčený o&nbsp;opaku až&nbsp;do&nbsp;chvíle, kdy na&nbsp;mě&nbsp;pohlédla s&nbsp;přísným údivem. Ano, právě s&nbsp;přísným. V&nbsp;tom okamžiku jsem poznal, že&nbsp;mnou pohrdá. Nezvratně, navždy jsem to&nbsp;pochopil! Ale aťsi by&nbsp;mnou pohrdala třeba celý život, jen kdyby žila, žila! Ještě nedávno chodila, hovořila. Vůbec nechápu, proč to&nbsp;udělala… Jak jsem mohl tušit, že&nbsp;stačí pět minut a… Zavolal jsem Lukerju. Teď ji&nbsp;nepustím ani za&nbsp;nic, ani za&nbsp;nic!</span></p>
          <p class="chunk" data-nb-ref-number="55" data-nb-words="56" data-nb-chars="321"><span class="idea" data-nb-ref-number="54" id="idea54" data-nb-words="56" data-nb-chars="321">Mohli jsme se&nbsp;přece ještě domluvit. Jenom jsme za&nbsp;tu&nbsp;zimu příliš odvykli jeden druhému, ale copak bychom nemohli znovu přivyknout? Proč, proč bychom se&nbsp;nemohli zase sblížit a&nbsp;začít nový život? Já&nbsp;jsem velkorysý člověk a&nbsp;ona také&nbsp;– v&nbsp;tom bychom se&nbsp;shodli! Stačilo dalších pár slov, nanejvýš dva dny, a&nbsp;všecko by&nbsp;pochopila.</span></p>
          <p class="chunk" data-nb-ref-number="56" data-nb-words="80" data-nb-chars="445"><span class="idea" data-nb-ref-number="55" id="idea55" data-nb-words="80" data-nb-chars="445">Nejvíc ze&nbsp;všeho mě&nbsp;roztrpčuje, že&nbsp;to&nbsp;všecko byla náhoda, barbarská, bohapustá náhoda. To&nbsp;je&nbsp;trpké zjištění! Všehovšudy jsem se&nbsp;opozdil o&nbsp;pět minut! Kdybych přišel o&nbsp;pět minut dřív, onen okamžik by&nbsp;proplul jako mráček a&nbsp;víckrát by&nbsp;ji&nbsp;to&nbsp;nenapadlo. Skončilo by&nbsp;to&nbsp;tím, že&nbsp;by&nbsp;všecko pochopila. A&nbsp;teď… zase ty&nbsp;prázdné pokoje, zase jsem sám. Jen kyvadlo odměřuje čas, tomu je&nbsp;to&nbsp;lhostejné, není mu&nbsp;ničeho líto. Nikdo tu&nbsp;se&nbsp;mnou není&nbsp;– to&nbsp;je&nbsp;neštěstí!</span></p>
          <p class="chunk" data-nb-ref-number="57" data-nb-words="151" data-nb-chars="879"><span class="idea" data-nb-ref-number="56" id="idea56" data-nb-words="151" data-nb-chars="879">Pořád chodím sem a&nbsp;tam. Já&nbsp;vím, nemusíte mi&nbsp;napovídat: připadá vám směšné, že&nbsp;si&nbsp;stěžuju na&nbsp;náhodu a&nbsp;na těch pět minut? Ale to&nbsp;je&nbsp;přece nasnadě. Posuďte sami: nezanechala ani žádný vzkaz, třeba „nikoho neobviňujte z&nbsp;mé smrti“, jako ostatní. Copak si&nbsp;neuvědomila, že&nbsp;mohou podezřívat dokonce i&nbsp;Lukerju? „Bylas jediná u&nbsp;ní, a&nbsp;tak jsi ji&nbsp;strčila.“ Přinejmenším by&nbsp;ji&nbsp;popotahovali, ačkoliv za&nbsp;nic nemůže. Ještě že&nbsp;hned čtyři lidé z&nbsp;oken přístavku a&nbsp;ze dvora viděli, jak stála s&nbsp;ikonou v&nbsp;rukách a&nbsp;pak vyskočila. To&nbsp;je&nbsp;taky náhoda, že&nbsp;tam byli a&nbsp;viděli ji. Všecko bylo dílem okamžiku, jediného nekontrolovatelného okamžiku. Bezděčné hnutí a&nbsp;fantazie! Že&nbsp;se&nbsp;modlila před ikonou? To&nbsp;ještě neznamená, že&nbsp;se&nbsp;chystala na&nbsp;smrt. Rozhodla se&nbsp;ve&nbsp;chvilce, možná v&nbsp;oněch deseti minutách, kdy stála opřená o&nbsp;stěnu a&nbsp;usmívala se. Hlavou jí&nbsp;bleskla myšlenka, zavířila&nbsp;– a&nbsp;ona ji&nbsp;nedokázala zaplašit.</span></p>
          <p class="chunk" data-nb-ref-number="58" data-nb-words="35" data-nb-chars="207"><span class="idea" data-nb-ref-number="57" id="idea57" data-nb-words="35" data-nb-chars="207">Jak myslíte, ale tady jde o&nbsp;zjevné nedorozumění. Se&nbsp;mnou by&nbsp;se&nbsp;dalo žít. A&nbsp;co když to&nbsp;zavinila chudokrevnost? Prostě důsledek chudokrevnosti, ztráty životní energie? Za&nbsp;celou tu&nbsp;zimu se&nbsp;vyčerpala, tak je&nbsp;to…</span></p>
          <p class="chunk" data-nb-ref-number="59" data-nb-words="3" data-nb-chars="20"><span class="idea" data-nb-ref-number="58" id="idea58" data-nb-words="3" data-nb-chars="20">Přišel jsem pozdě!!!</span></p>
          <p class="chunk" data-nb-ref-number="60" data-nb-words="100" data-nb-chars="566"><span class="idea" data-nb-ref-number="59" id="idea59" data-nb-words="100" data-nb-chars="566">Jak se&nbsp;ztrácí v&nbsp;té rakvi a&nbsp;jak má&nbsp;zašpičatělý nosík! Řasy spočívají jako šipky. Když dopadla na&nbsp;dlažbu, nic si&nbsp;nepohmoždila ani nezlámala. Jenom „pár kapek krve“. Vydaly by&nbsp;na&nbsp;kávovou lžičku. Vnitřní zranění. Napadá mě&nbsp;podivná myšlenka: co&nbsp;kdyby ji&nbsp;nepohřbili? Až&nbsp;ji&nbsp;odnesou… ne, to&nbsp;si&nbsp;vůbec nedovedu představit! Já&nbsp;vím, že&nbsp;k&nbsp;tomu musí dojít, nejsem šílenec a&nbsp;neblouzním, naopak, nikdy jsem neměl tak jasnou hlavu&nbsp;– zas bude prázdno v&nbsp;bytě, zase dva pokoje a&nbsp;já sám se&nbsp;zastavenými věcmi, copak to&nbsp;je&nbsp;vůbec myslitelné? Ano, ano, blouzním… Utrápil jsem ji&nbsp;– tak je&nbsp;to!</span></p>
          <p class="chunk" data-nb-ref-number="61" data-nb-words="82" data-nb-chars="450"><span class="idea" data-nb-ref-number="60" id="idea60" data-nb-words="82" data-nb-chars="450">K&nbsp;čemu jsou mi&nbsp;vaše zákony? K&nbsp;čemu vaše obyčeje, vaše morálka, váš život, váš stát, vaše víra? Ať&nbsp;mě&nbsp;soudí váš soudce, ať&nbsp;mě&nbsp;postaví před soud, před ten váš veřejný soud, a&nbsp;já prohlásím, že&nbsp;nic z&nbsp;toho neuznávám. Soudce mě&nbsp;okřikne: „Mlčte, důstojníku!“ A&nbsp;já se&nbsp;na&nbsp;něho obořím: „Kde vezmeš takovou moc, abych poslechl? Proč mi&nbsp;ponurá zkostnatělost zničila to&nbsp;nejdražší? K&nbsp;čemu jsou mi&nbsp;teď vaše zákony?“ Já&nbsp;se&nbsp;z&nbsp;toho všeho vykroutím! Všecko je&nbsp;mi&nbsp;jedno!</span></p>
          <p class="chunk" data-nb-ref-number="62" data-nb-words="133" data-nb-chars="706"><span class="idea" data-nb-ref-number="61" id="idea61" data-nb-words="133" data-nb-chars="706">Slepá, je&nbsp;slepá! A&nbsp;mrtvá, neslyší! Ani nevíš, jaký ráj bych ti&nbsp;připravil. Ráj panoval v&nbsp;mé duši a&nbsp;já bych tě&nbsp;jím obklopil! Kdybys mě&nbsp;nemilovala&nbsp;– co&nbsp;na&nbsp;tom záleží! Všecko by&nbsp;bylo tak, všecko by&nbsp;zůstalo tak. Povídala by&nbsp;sis se&nbsp;mnou jako s&nbsp;přítelem a&nbsp;oba bychom se&nbsp;radovali, smáli a&nbsp;radostně si&nbsp;navzájem hleděli do&nbsp;očí. Tak bychom žili. A&nbsp;kdyby ses zamilovala do&nbsp;jiného&nbsp;– aťsi! Šla bys vedle něho a&nbsp;smála by&nbsp;ses a&nbsp;já bych tě&nbsp;sledoval pohledem z&nbsp;protější strany ulice… Ať&nbsp;by&nbsp;bylo cokoliv, jen kdyby alespoň na&nbsp;okamžik otevřela oči! Jen na&nbsp;okamžik, na&nbsp;jediný okamžik! Kdyby se&nbsp;na&nbsp;mě&nbsp;podívala jako onehdy, kdy stála přede mnou a&nbsp;přísahala, že&nbsp;mi&nbsp;bude věrnou ženou! Stačil by&nbsp;jediný pohled a&nbsp;všecko by&nbsp;pochopila!</span></p>
          <p class="chunk" data-nb-ref-number="63" data-nb-words="106" data-nb-chars="584"><span class="idea" data-nb-ref-number="62" id="idea62" data-nb-words="106" data-nb-chars="584">Taková zkostnatělost! Ach, přírodo! Lidé jsou na&nbsp;světě sami a&nbsp;v&nbsp;tom je&nbsp;celé neštěstí! „Je tu&nbsp;někdo živý?“ volá ruský bohatýr. Totéž volám i&nbsp;já, přestože nejsem bohatýr, ale nikdo se&nbsp;neozývá. Slunce prý oživuje vesmír. Ale když vyjde, pohleďte na&nbsp;ně, není snad mrtvé? Všecko je&nbsp;mrtvé a&nbsp;všude samé mrtvoly. Nic víc, jen lidé a&nbsp;všude kolem mlčení&nbsp;– to&nbsp;je&nbsp;náš svět! „Lidé, milujte se&nbsp;vespolek!“ Kdo to&nbsp;řekl? Čí&nbsp;je&nbsp;to&nbsp;odkaz? Kyvadlo bezcitně, odporně odměřuje čas. Jsou dvě hodiny v&nbsp;noci. Její pantoflíčky stojí u&nbsp;postele, jako by&nbsp;na&nbsp;ni&nbsp;čekaly… Ne, vážně, co&nbsp;si&nbsp;počnu, až&nbsp;ji&nbsp;zítra odnesou?</span></p>
          <p class="chunk" data-nb-ref-number="64" data-nb-words="29" data-nb-chars="181"><span class="idea" data-nb-ref-number="63" id="idea63" data-nb-words="29" data-nb-chars="181">(Pozn. překl: Vzhledem k&nbsp;zavedenému názvu „Něžná“, který byl použit u&nbsp;filmové verze, jsme ponechali tento titul i&nbsp;v&nbsp;našem vydání. V&nbsp;prvním vydání vyšla povídka pod názvem „Plachá“.)</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./promo.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>