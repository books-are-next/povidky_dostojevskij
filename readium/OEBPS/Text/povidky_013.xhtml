<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-10</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-3-1" class="MLP-uroven2-kapitola">1</p>
			<p class="MLP-text-bez1radku">„Promiňte, vážený, směl bych se vás zeptat…“</p>
			<p class="MLP-text">Oslovený sebou škubl a&#160;trochu vylekaně zašilhal na pána v&#160;mývalím kožichu, který k&#160;němu bez okolků přistoupil na ulici v&#160;osm hodin večer. Je známo, že když nějaký Petrohraďan zničehonic osloví zcela neznámého člověka na ulici, oslovený se zaručeně vyleká.</p>
			<p class="MLP-text">Tak tedy oslovený sebou škubl a&#160;trochu se vylekal.</p>
			<p class="MLP-text">„Promiňte, že vás obtěžuju,“ pokračoval pán v&#160;mývalím kožichu, „ale já… vážně, nevím… doufám, že mě omluvíte&#160;– jak vidíte, jsem poněkud rozrušený…“</p>
			<p class="MLP-text">Teprve teď si mladý muž v&#160;zimníku povšiml, že pán v&#160;mývalím kožichu je skutečně rozrušený. Jeho vrásčitý obličej byl pobledlý, hlas se mu třásl, myšlenky se zřejmě pletly, slova vázla na jazyku a&#160;bylo znát, že ho stálo značné úsilí, aby se obrátil s&#160;tou nejpokornější prosbou na někoho, kdo je možná služebně nebo stavovsky v&#160;nižším postavení než on, a&#160;aby vůbec kohokoliv o&#160;něco prosil. A&#160;koneckonců, jeho prosba byla v&#160;každém případě nevhodná, nepatřičná, podivná od člověka v&#160;takovém solidním kožichu a&#160;v&#160;důstojném, nádherně tmavozeleném fraku s&#160;významnými pestrými ozdobami. Bylo vidět, že to všecko vlastníka mývalího kožichu uvádělo do rozpaků, takže nakonec se rozhodl potlačit svoje rozrušení a&#160;zdvořile zahladit nepříjemnou scénu, kterou sám vyvolal.</p>
			<p class="MLP-text">„Promiňte, jsem rozčilený, ale vím, vy mě neznáte… Odpusťte, že jsem vás obtěžoval: rozmyslel jsem si to.“</p>
			<p class="MLP-text">Zdvořile smekl a&#160;běžel dál.</p>
			<p class="MLP-text">„Dovolte, povězte mi laskavě…“</p>
			<p class="MLP-text">Mužík už ale zmizel ve tmě a&#160;zanechal mladého muže v&#160;zimníku doslova zkoprnělého.</p>
			<p class="MLP-text">To je ale podivín, pomyslel si mladý muž v&#160;zimníku. Když se dost vynadivil a&#160;nakonec se vzpamatoval, rozpomněl se na svoje záležitosti a&#160;začal přecházet sem a&#160;tam s&#160;pohledem upřeným na vchod jednoho nekonečně vysokého několikapatrového domu. Padla mlha a&#160;mladý muž se zaradoval, protože se takhle skoro ztrácel v&#160;mlze, i&#160;když nějaký drožkář, který tu celý den beznadějně stál, si ho mohl povšimnout.</p>
			<p class="MLP-text">„Promiňte!“</p>
			<p class="MLP-text">Mladík sebou znovu škubl: před ním stál tentýž pán v&#160;mývalím kožichu.</p>
			<p class="MLP-text">„Promiňte, že vás zase…“ spustil, „ale vy, vy, vy… určitě jste šlechetný člověk! Neberte mě jako osobnost ve společenském smyslu… ostatně promiňte, pletu se… Ale snažte se mě pochopit jako člověka, který tu před vámi stojí a&#160;co nejpokorněji vás prosí…“</p>
			<p class="MLP-text">„Jestli vám mohu něčím… co si račte přát?“</p>
			<p class="MLP-text">„Třeba vás napadlo, že budu prosit o&#160;peníze!“ pronesl záhadný pán s&#160;křivým úsměvem, hystericky se rozesmál a&#160;zbledl.</p>
			<p class="MLP-text">„Prosím vás…“</p>
			<p class="MLP-text">„Ne, vidím, že jsem vám na obtíž! Odpusťte, nedokážu se ovládnout. Myslete si, že jsem rozrušený, skoro šílený, a&#160;nevyvozujte z&#160;toho nic…“</p>
			<p class="MLP-text">„K&#160;věci, k&#160;věci!“ pobídl ho mladý muž a&#160;povzbudivě, netrpělivě kývl hlavou.</p>
			<p class="MLP-text">„Hleďme! Vy, mladý člověk, mě pobízíte, abych mluvil k&#160;věci, jako bych byl nějaký lehkovážný kluk! Vážně jsem ztratil rozum… Jak vám teď připadám ve svém ponížení? Ale upřímně!“</p>
			<p class="MLP-text">Mladý muž rozpačitě mlčel.</p>
			<p class="MLP-text">„Dovolte, abych se vás otevřeně zeptal: neviděl jste tady jednu dámu? V&#160;tom spočívá moje prosba…“ pronesl nakonec rozhodně pán v&#160;mývalím kožichu.</p>
			<p class="MLP-text">„Dámu?“</p>
			<p class="MLP-text">„Ano, dámu.“</p>
			<p class="MLP-text">„Viděl… ale přiznávám, tudy prošla spousta dam…“</p>
			<p class="MLP-text">„Ano, správně,“ přitakal záhadný pán s&#160;trpkým úsměvem. „Pletu se, chtěl jsem se zeptat na něco jiného, promiňte: chtěl jsem vědět, jestli jste tady neviděl jistou dámu v&#160;liščím kožichu a&#160;v&#160;tmavém sametovém čepci s&#160;černým závojíčkem?“</p>
			<p class="MLP-text">„Ne, neviděl… Takovou dámu jsem, zdá se, nezpozoroval.“</p>
			<p class="MLP-text">„Hm… V&#160;tom případě promiňte!“</p>
			<p class="MLP-text">Mladý muž se chtěl na něco otázat, ale pán v&#160;mývalím kožichu znovu zmizel a&#160;zanechal svého trpělivého posluchače celého ohromeného.</p>
			<p class="MLP-text">Čert ho vem! pomyslel si očividně rozladěný mladý muž v&#160;zimníku. Rozmrzele si vyhrnul bobrový límec a&#160;znovu začal opatrně přecházet před vchodem nekonečného činžovního domu. Byl rozezlený.</p>
			<p class="MLP-text">Proč už nejde? pomyslel si. Bude skoro osm!</p>
			<p class="MLP-text">Hodiny na věži odbily osm.</p>
			<p class="MLP-text">„Áaa… Čert vás vem, abyste věděl!“</p>
			<p class="MLP-text">„Odpusťte, prosím…“</p>
			<p class="MLP-text">„To vy odpusťte, že jsem takhle… Ale připletl jste se mi pod nohy, až jsem se vyděsil,“ omlouval se zachmuřený mladík.</p>
			<p class="MLP-text">„Znovu bych vás rád… Určitě vám připadám jako nějaký bláznivý podivín…“</p>
			<p class="MLP-text">„Buďte tak laskav, mluvte bez okolků a&#160;vysvětlete mi rychle, oč jde. Dosud nevím, v&#160;čem spočívá vaše přání?“</p>
			<p class="MLP-text">„Proč na mě spěcháte? Abyste věděl… Všecko vám upřímně vypovím, bez zbytečných slov. Co dělat! Někdy okolnosti svedou dohromady zcela odlišné povahy… Ale jak vidím, jste netrpělivý, mladý muži… Tak tedy… Mimochodem, ani nevím, jak bych vám to řekl: hledám jistou dámu (Už jsem se, prosím, odhodlal říci vám všecko). Musím vědět, kam ta dáma šla. A&#160;její jméno snad nemusíte znát, mladý muži.“</p>
			<p class="MLP-text">„No dobrá, dobrá, dál.“</p>
			<p class="MLP-text">„Dál, dál… Jakým tónem to se mnou mluvíte? Odpusťte, možná jsem vás urazil, že jsem vás oslovil mladý muži, ale neměl jsem v&#160;úmyslu… zkrátka jestli mi chcete prokázat velkou službu, tak tedy, jedna dáma, prosím… totiž chci říct, slušná žena, z&#160;výtečné rodiny, jsou to moji známí… a&#160;požádali mě, abych… Víte, já sám nemám rodinu…“</p>
			<p class="MLP-text">„Pokračujte, prosím.“</p>
			<p class="MLP-text">„Vžijte se do mé situace, mladý muži (ach, už zas! Omluvte mě, prosím, že vás takhle oslovuji). Každá minuta je drahá… Považte, ta dáma… ale nemůžete mi říct, kdo bydlí v&#160;tomhle domě?“</p>
			<p class="MLP-text">„Hm… tady bydlí spousta lidí.“</p>
			<p class="MLP-text">„Ano, totiž máte naprosto pravdu,“ a&#160;pán v&#160;mývalím kožichu se lehce rozesmál, aby zachoval dekorum, „cítím, že se trochu pletu… Ale proč se mnou mluvíte takovým tónem? Vidíte, upřímně doznávám, že se pletu, a&#160;jestli jste nějaký náfuka, dostatečně jste se přesvědčil o&#160;tom, jak se ponižuji… Povídám, jedna dáma, která má dokonalé vystupování, ale je lehčího rázu&#160;– promiňte, jsem tak popletený, jako bych mluvil o&#160;nějaké literatuře&#160;– tak tedy, někdo si vymyslel, že Paul de Kock je literatura lehčího rázu, a&#160;od něj pochází všecko neštěstí…“</p>
			<p class="MLP-text">Mladý muž se soucitně zahleděl na pána v&#160;mývalím kožichu, který, jak se zdálo, se definitivně zapletl, potom se odmlčel a&#160;civěl na něj s&#160;hloupým úsměvem a&#160;roztřesenou rukou, bez jakéhokoliv zřejmého důvodu, ho držel za klopu zimníku.</p>
			<p class="MLP-text">„Zajímá vás, kdo tady bydlí?“ zeptal se mladý muž a&#160;ucouvl.</p>
			<p class="MLP-text">„Řekl jste, že tady bydlí spousta lidí.“</p>
			<p class="MLP-text">„Bydlí… tady… vím, že tady bydlí mimo jiné Sofja Ostafjevna,“ šeptl mladý muž dokonce s&#160;jistou účastí.</p>
			<p class="MLP-text">„Tak vidíte! Vy něco víte, mladý muži?“</p>
			<p class="MLP-text">„Ujišťuju vás, že nic nevím… Soudím podle vašeho rozladěného výrazu.“</p>
			<p class="MLP-text">„Právě jsem se od kuchařky dozvěděl, že ona sem chodí. Ale šlápl jste vedle, totiž ona nechodí k&#160;Sofje Ostafjevně… tu nezná…“</p>
			<p class="MLP-text">„Ne? Tak tedy odpusťte…“</p>
			<p class="MLP-text">„Vidím, že vás tohle všecko nezajímá, mladý muži,“ pronesl s&#160;hořkou ironií podivný pán.</p>
			<p class="MLP-text">„Poslyšte,“ vyhrkl mladý muž a&#160;hned se zarazil, „já v&#160;podstatě neznám příčinu vašeho stavu, ale zřejmě jste byl oklamán… Jen to řekněte rovnou.“ A&#160;povzbudivě se usmál. „My dva se přinejmenším navzájem pochopíme,“ dodal a&#160;celým tělem dal velkodušně najevo, že míní neznámému složit malou poklonu.</p>
			<p class="MLP-text">„Zničil jste mě! Ale… upřímně se vám přiznám&#160;– je to tak. Komu by se to nestalo?! Jsem hluboce dojat vaší účastí. Uznejte, mezi mladými lidmi… Já sám nejsem sice mladý, ale to víte, zvyk, mládenecký život, pořád mezi starými mládenci, jak známo…“</p>
			<p class="MLP-text">„Já vím, já vím! Ale čím vám mohu pomoci?“</p>
			<p class="MLP-text">„Podívejte: uznejte, že navštěvovat Sofju Ostafjevnu… Ostatně, já ještě přesně nevím, kam ta dáma šla. Vím jenom, že je v&#160;tomhle domě. Když jsem viděl, jak tady postáváte&#160;– já sám jsem taky přecházel na protějším chodníku… myslel jsem si… Abyste věděl, čekám na tu dámu… vím, že je tady… Rád bych se s&#160;ní setkal a&#160;vysvětlil jí, jak je to neslušné a&#160;odporné… Zkrátka a&#160;dobře&#160;– vy mě jistě chápete…“</p>
			<p class="MLP-text">„Hm… No a?“</p>
			<p class="MLP-text">„Nedělám to pro sebe. Nemyslete si&#160;– to není moje žena! Její muž stojí tamhle na Vozněsenském mostě. Chce ji přistihnout, ale neodvažuje se&#160;– ještě tomu nevěří jako žádný manžel… (a&#160;pán v&#160;mývalím kožichu se pokusil usmát). Jsem jeho přítel. Uznejte, jsem člověk, který se těší určité vážnosti… Nemohu být ten, za koho mě máte.“</p>
			<p class="MLP-text">„Pochopitelně. Ale pokračujte, prosím!“</p>
			<p class="MLP-text">„Tak tedy: pokouším se ji přistihnout, mám příkaz (nešťastný manžel!), ale vím, že je to mazaná mladá dáma (věčně má pod polštářem Paula de Kock!). Jsem přesvědčen, že umí nenápadně proklouznout… Přiznám se, kuchařka mi řekla, že sem chodívá. Sotva jsem se tu novinku dozvěděl, rozběhl jsem se sem jako šílenec… Chci ji přistihnout, už dlouho ji podezřívám, a&#160;proto jsem vás chtěl poprosit, vy se tu procházíte… vy&#160;– vy&#160;– vy… já nevím…“</p>
			<p class="MLP-text">„No ano, ale povězte mi konečně, co si ráčíte přát?“</p>
			<p class="MLP-text">„Ano, prosím… Nemám tu čest vás znát a&#160;neodvažuju se vyzvídat, co a&#160;jak… V&#160;každém případě dovolte, abych se s&#160;vámi seznámil&#160;– taková milá náhoda…“</p>
			<p class="MLP-text">Rozechvělý pán prudce stiskl mladému muži ruku. „Měl jsem to udělat hned na začátku,“ dodal, „ale zapomněl jsem, co se patří.“</p>
			<p class="MLP-text">Při těch slovech nevydržel stát na místě a&#160;neklidně se rozhlížel hned vpravo, hned vlevo, cupital, a&#160;co chvíli se jako tonoucí chytal mladého muže za rukáv.</p>
			<p class="MLP-text">„Abyste věděl,“ pokračoval, „chtěl jsem vás přátelsky oslovit… promiňte mi mou troufalost… chtěl jsem vás požádat, abyste se procházel na protějším chodníku takhle, do tvaru podkovy, směrem k&#160;zadnímu vchodu. A&#160;pokud jde o&#160;mě, já bych se procházel před hlavním vchodem, takže bychom ji nepropásli. Bál jsem se, že když budu sám, můžu ji propást, a&#160;to bych nechtěl. Až ji zahlédnete, zastavte se a&#160;křikněte na mě… Ale ne, jsem to šílenec! Teprve teď vidím, jaký jsem hlupák a&#160;jak nemožně se chovám!“</p>
			<p class="MLP-text">„Ale ne, co vás napadá!“</p>
			<p class="MLP-text">„Neomlouvejte mě: jsem rozrušený, nevím, co si počít, to se mi nikdy nepřihodilo! Jako bych stál před soudem! Dokonce se přiznám&#160;– budu k&#160;vám upřímný a&#160;šlechetný, mladý muži&#160;– já vás dokonce považoval za milence!“</p>
			<p class="MLP-text">„Jednoduše řečeno, chcete vědět, co tady dělám?“</p>
			<p class="MLP-text">„Šlechetný člověče, vážený pane, jsem vzdálen myšlence, že vy jste on. Neposkvrním vás tou myšlenkou, ale… dáte mi čestné slovo, že nejste milenec?“</p>
			<p class="MLP-text">„No dobrá, tak tedy, jsem milenec, čestné slovo, jenomže ne vaší ženy. Kdyby to tak bylo, nechodil bych tady po ulici, ale byl bych tam uvnitř společně s&#160;ní.“</p>
			<p class="MLP-text">„Kdo vám řekl, že je to moje žena, mladý muži? Nejsem ženatý, já sám jsem totiž milenec…“</p>
			<p class="MLP-text">„Říkal jste, že muž je na Vozněsenském mostě…“</p>
			<p class="MLP-text">„Ovšem, ovšem, zapletl jsem se, ale existují jiná pouta… A&#160;uznejte, mladý muži, určité slabé povahy, totiž…“</p>
			<p class="MLP-text">„Tak tak! No dobrá, dobrá…“</p>
			<p class="MLP-text">„Já totiž nejsem vůbec manžel…“</p>
			<p class="MLP-text">„Správně, prosím. Ale povím vám otevřeně: já tady vyvracím vaše podezření, ale potřeboval bych uklidnit sám sebe, a&#160;proto k&#160;vám budu upřímný&#160;– znervóznil jste mě a&#160;překážíte mi. Slibuju vám, že na vás křiknu. Ale teď vás snažně prosím, abyste vyklidil pole a&#160;vzdálil se. Já totiž taky na někoho čekám.“</p>
			<p class="MLP-text">„Odpusťte, prosím. Odcházím, respektuji netrpělivost vašeho srdce. Chápu, mladý muži. Ach, jak vás teď chápu!“</p>
			<p class="MLP-text">„Dobrá, dobrá…“</p>
			<p class="MLP-text">„Na shledanou! Mimochodem, promiňte, mladý muži, že vás znovu… Ani nevím, jak to mám říct… Ale dejte mi ještě jednou čestné slovo, že nejste milenec!“</p>
			<p class="MLP-text">„Můj ty bože!“</p>
			<p class="MLP-text">„Ještě poslední otázka: znáte jméno manžela té vaší… totiž vašeho objektu zájmu?“</p>
			<p class="MLP-text">„Přirozeně že znám. Vy to nejste a&#160;basta!“</p>
			<p class="MLP-text">„A&#160;jak to, že znáte moje jméno?“</p>
			<p class="MLP-text">„Poslyšte, běžte už, ztrácíte zbytečně čas, ona vám tisíckrát proklouzne… Co vás to napadá? Ta vaše má na sobě liščí kožich a&#160;čepec a&#160;moje kostkovanou pláštěnku a&#160;modrý sametový klobouček… Stačí? Tak co ještě chcete?“</p>
			<p class="MLP-text">„Modrý sametový klobouček? Nosívá kostkovanou pláštěnku i&#160;modrý klobouček,“ vykřikl ten neodbytný člověk a&#160;spěšně se vrátil.</p>
			<p class="MLP-text">„Aby to čert vzal! To se může stát… Ostatně, to není moje záležitost. Ta moje sem nechodí!“</p>
			<p class="MLP-text">„A&#160;kde je ta vaše?“</p>
			<p class="MLP-text">„Proč to chcete vědět?“</p>
			<p class="MLP-text">„Přiznávám, mluvím pořád o&#160;tom…“</p>
			<p class="MLP-text">„Bože můj! Fujtajksl, vy nemáte kouska studu! Prostě ta moje tady má známé, ve druhém patře, byt s&#160;okny do ulice. Mám vám snad všecky ty lidi jmenovat či co?“</p>
			<p class="MLP-text">„Božínku! Já mám taky známé ve druhém patře, byt s&#160;okny do ulice… Generál…“</p>
			<p class="MLP-text">„Generál?!“</p>
			<p class="MLP-text">„Ano, generál. A&#160;já vám snad dokonce povím jeho jméno: generál Polovicyn.“</p>
			<p class="MLP-text">„Tumáš! Ne, to není on!“ (Aby to čert, aby to čert…)</p>
			<p class="MLP-text">„Že ne?“</p>
			<p class="MLP-text">„Ne.“</p>
			<p class="MLP-text">Oba mlčeli a&#160;rozpačitě se pozorovali.</p>
			<p class="MLP-text">„Co se tak na mě díváte?“ vykřikl mrzutě mladý muž, který se probral ze zamyšlení a&#160;strnulosti.</p>
			<p class="MLP-text">Pán začal pobíhat sem a&#160;tam.</p>
			<p class="MLP-text">„Přiznám se, já, já…“</p>
			<p class="MLP-text">„Ne, jestli dovolíte, budeme hovořit rozumněji. Náš případ je společný. Vysvětlete mi… Koho tam máte?“</p>
			<p class="MLP-text">„Myslíte známé?“</p>
			<p class="MLP-text">„Ano, známé…“</p>
			<p class="MLP-text">„Vidíte, vidíte! Čtu vám z&#160;očí, že jsem uhodl!“</p>
			<p class="MLP-text">„Aby to čert… Ne, ne, aby to čert! Jste snad slepý? Stojím tady přece před vámi a&#160;nejsem s&#160;ní. No tak, no! Ostatně, mně je to jedno: buďto mluvte, anebo mlčte!“</p>
			<p class="MLP-text">Mladý muž se zuřivě dvakrát otočil na podpatku a&#160;mávl rukou.</p>
			<p class="MLP-text">„Ale já přece… Co vás napadá, jako poctivý člověk vám všecko vypovím. Zpočátku sem žena chodila sama. Jsou její příbuzní, a&#160;tak jsem neměl nejmenší podezření. Včera jsem potkal Jeho Excelenci a&#160;on mi řekl, že se před třemi týdny přestěhovali, ale že… totiž ne moje, ale cizí žena (na Vozněsenském mostě), prostě ta dáma tvrdila, že před třemi dny byla u&#160;nich, totiž ve zdejším bytě… A&#160;kuchařka mi řekla, že byt po Jeho Excelenci si najal mladý muž jménem Bobynicyn…“</p>
			<p class="MLP-text">„Aby to čert, aby to čert…“</p>
			<p class="MLP-text">„Vážený pane, mám strach, děsím se!“</p>
			<p class="MLP-text">„Aby to čert… Co je mi po tom, že máte strach a&#160;děsíte se? Á… Tamhle se něco mihlo, tam…“</p>
			<p class="MLP-text">„Kde? Kde? Křikněte prostě Ivane Andrejeviči a&#160;já přiběhnu!“</p>
			<p class="MLP-text">„Dobrá, dobrá. Aby to čert vzal, aby to čert… Ivane Andrejeviči!!“</p>
			<p class="MLP-text">„Tady jsem,“ zvolal udýchaně Ivan Andrejevič, který se spěšně vrátil. „Co je? Co? Kde?“</p>
			<p class="MLP-text">„Ne, já jen tak… rád bych věděl, jak se ta dáma jmenuje?“</p>
			<p class="MLP-text">„Glaf…“</p>
			<p class="MLP-text">„Glafira?“</p>
			<p class="MLP-text">„Ale vůbec ne… Odpusťte, ale nemůžu vám prozradit její jméno.“ Při těch slovech úctyhodný pán zbledl jako stěna.</p>
			<p class="MLP-text">„Ovšemže ne. Já vím, že se nejmenuje Glafira, ta moje taky není Glafira. Mimochodem, s&#160;kým tam je?“</p>
			<p class="MLP-text">„Kde?“</p>
			<p class="MLP-text">„Tam! Ach, aby to čert, aby to…“ (Mladý muž zuřivostí nevydržel stát na místě.)</p>
			<p class="MLP-text">„Vidíte! A&#160;jak jste věděl, že se jmenuje Glafira?“</p>
			<p class="MLP-text">„Vážně, aby to čert! Člověk se tu s&#160;vámi párá… Sám tvrdíte, že ta vaše se nejmenuje Glafira!“</p>
			<p class="MLP-text">„Jakým tónem to se mnou mluvíte, pane?“</p>
			<p class="MLP-text">„Aby to čert… Teď mi je fuk, jakým tónem mluvím… A&#160;to je vaše žena?“</p>
			<p class="MLP-text">„Ne, totiž, já nejsem ženatý… Ale osobně bych žádnému váženému člověku, který je přinejmenším vzdělaný, neřkuli si zasluhuje úctu, a&#160;potkalo ho neštěstí, nepřál na každém kroku, aby ho vzal čert. Proč pořád přivoláváte toho čerta?“</p>
			<p class="MLP-text">„Abyste věděl, čert vás vem!“</p>
			<p class="MLP-text">„Jste zaslepený hněvem, ale já mlčím. Panebože, kdo je to?“</p>
			<p class="MLP-text">„Kde?“</p>
			<p class="MLP-text">Ozval se hluk a&#160;smích: z&#160;domu vyšly dvě roztomilé dívky. Oba naši hrdinové se k&#160;nim vrhli.</p>
			<p class="MLP-text">„Vida je! Co tu děláte?“</p>
			<p class="MLP-text">„Kam se cpete?“</p>
			<p class="MLP-text">„To nejsou ony!“</p>
			<p class="MLP-text">„Spletli jste se! Omyl! Drožkář!“</p>
			<p class="MLP-text">„Kam ráčíte, slečinko?“</p>
			<p class="MLP-text">„K&#160;Nanebevstoupení Páně! Sedni si, Anuško, dovezu tě.“</p>
			<p class="MLP-text">„Nastoupím z&#160;druhé strany: hyjé! Dej pozor, přidej!“ Drožkář odjel.</p>
			<p class="MLP-text">„Odkud asi vyšly?“</p>
			<p class="MLP-text">„Můj ty bože! Neměli bychom tam zajít?“</p>
			<p class="MLP-text">„Kam?“</p>
			<p class="MLP-text">„K&#160;Bobynicynovi přece…“</p>
			<p class="MLP-text">„Ne, vyloučeno…!“</p>
			<p class="MLP-text">„Pročpak?“</p>
			<p class="MLP-text">„Já bych tam samozřejmě šel, ale ona bude tvrdit něco jiného… bude se vytáčet: já ji znám! Řekne, že tam šla schválně, aby mě s&#160;někým načapala, a&#160;ještě mě přivede do maléru!“</p>
			<p class="MLP-text">„Kdybych věděl, že tam je… Ale vy&#160;– nevím proč, ale – běžte ke generálovi…“</p>
			<p class="MLP-text">„Vždyť se přestěhoval!“</p>
			<p class="MLP-text">„To nevadí, rozumíte? Ona tam šla a&#160;vy taky&#160;– chápete? Tvařte se, že nevíte, že se generál odstěhoval, a&#160;běžte jakoby navštívit jeho ženu a&#160;tak dále…“</p>
			<p class="MLP-text">„A&#160;pak?“</p>
			<p class="MLP-text">„Pak toho, koho je zapotřebí, u&#160;Bobynicyna překvapíte… Fuj, takové šílenství!“</p>
			<p class="MLP-text">„A&#160;co je vám do toho, že tam někoho překvapím? Vidíte, vidíte!“</p>
			<p class="MLP-text">„Co, co… Milý zlatý, už zase vedete svou? Můj ty bože! Styďte se, vy komický bláznivý člověče!“</p>
			<p class="MLP-text">„Proč vás to tolik zajímá? Chcete se dozvědět…“</p>
			<p class="MLP-text">„Co? Co? Aby to čert vzal, nemám teď na vás náladu! Půjdu tam sám a&#160;vy už běžte, odejděte, číhejte a&#160;běhejte si tam!“</p>
			<p class="MLP-text">„Milý pane, zapomínáte se!“ vykřikl zoufale pán v&#160;mývalím kožichu.</p>
			<p class="MLP-text">„No a&#160;co? Prostě se zapomínám,“ procedil mezi zuby mladý muž a&#160;rozzuřen přistoupil k&#160;pánovi v&#160;mývalím kožichu, „a&#160;co má být? Před kým se zapomínám?“ zahřměl, pěsti sevřené.</p>
			<p class="MLP-text">„Dovolte, vážený…“</p>
			<p class="MLP-text">„Kdo jste, že se před vámi zapomínám? Jak se jmenujete?“</p>
			<p class="MLP-text">„Nevím, jak bych vám to… ale k&#160;čemu potřebujete znát moje jméno? Nemohu vám je prozradit… Raději půjdu s&#160;vámi. Pojďme, nezůstanu pozadu, jsem ke všemu připraven… Ale věřte, zasloužil bych si od vás trochu víc zdvořilosti! Člověk by nikdy neměl ztratit duchapřítomnost. Jestli vás něco rozladilo&#160;– domýšlím si, co&#160;– neměl byste se přinejmenším zapomínat… Jste ještě moc mladý!“</p>
			<p class="MLP-text">„Co je mi po tom, že vy jste starý? To je toho! Běžte už, co tu pobíháte?“</p>
			<p class="MLP-text">„Já že jsem starý? Proč bych byl starý? Ledaže mám vyšší hodnost… A&#160;vůbec, já nepobíhám…“</p>
			<p class="MLP-text">„To je vidět. Seberte se a&#160;odejděte!“</p>
			<p class="MLP-text">„Ne, půjdu s&#160;vámi. To mi nemůžete zakázat. Jsem do toho taky zapletený. Jdu s&#160;vámi…“</p>
			<p class="MLP-text">„Tak ale tiše, psst, mlčte!“</p>
			<p class="MLP-text">Oba vešli do domu a&#160;vyšli po schodech do druhého patra: všude byla tma.</p>
			<p class="MLP-text">„Stát! Máte sirky?“</p>
			<p class="MLP-text">„Sirky? Jaké sirky?“</p>
			<p class="MLP-text">„Vy kouříte doutníky?“</p>
			<p class="MLP-text">„A&#160;ták! Mám, mám, tady, počkejte…“ a&#160;pán v&#160;mývalím kožichu spěšně hledal po kapsách.</p>
			<p class="MLP-text">„Fuj, vy jste ale natvrd… aby to čert! Zdá se, že to jsou tyhle dveře…“</p>
			<p class="MLP-text">„Ty-ty-ty-ty…“</p>
			<p class="MLP-text">„Ty-ty-ty-ty… proč ječíte? Tiše!“</p>
			<p class="MLP-text">„Milý pane, srdce se mi svírá… Jste drzoun, abyste věděl!“</p>
			<p class="MLP-text">Sirka vzplanula.</p>
			<p class="MLP-text">„Ano, je to tady, měděná tabulka Bobynicyn&#160;– vidíte&#160;– Bobynicyn!“</p>
			<p class="MLP-text">„Vidím, vidím!“</p>
			<p class="MLP-text">„Ti-še! Copak, zhasla?“</p>
			<p class="MLP-text">„Zhasla.“</p>
			<p class="MLP-text">„Neměli bychom zaklepat?“</p>
			<p class="MLP-text">„Určitě!“ souhlasil pán v&#160;mývalím kožichu.</p>
			<p class="MLP-text">„Tak zaklepejte!“</p>
			<p class="MLP-text">„Ne, proč já? Začněte vy, zaklepejte!“</p>
			<p class="MLP-text">„Zbabělče!“</p>
			<p class="MLP-text">„To vy jste zbabělec!“</p>
			<p class="MLP-text">„Kliď-te se!“</p>
			<p class="MLP-text">„Teď skoro lituju, že jsem vám svěřil tajemství. Vy…“</p>
			<p class="MLP-text">„Já? Co já?“</p>
			<p class="MLP-text">„Využil jste toho, že jsem rozrušený, viděl jste, že jsem inervovaný…“</p>
			<p class="MLP-text">„Kašlu na to! Je mi to k&#160;smíchu&#160;– a&#160;basta!“</p>
			<p class="MLP-text">„Proč jste vlastně tady?“</p>
			<p class="MLP-text">„A&#160;proč vy jste tady?“</p>
			<p class="MLP-text">„Tomu říkám morálka!“ poznamenal rozhořčeně pán v&#160;mývalím kožichu.</p>
			<p class="MLP-text">„Vy mluvíte o&#160;morálce? Vy a&#160;morálka!“</p>
			<p class="MLP-text">„Tohle je nemorální!“</p>
			<p class="MLP-text">„Co je nemorální?“</p>
			<p class="MLP-text">„Podle vás je každý oklamaný manžel trouba!“</p>
			<p class="MLP-text">„Copak vy jste manžel? Manžel je přece na Vozněsenském mostě! Tak co s&#160;tím máte vy společného? Co dotíráte?“</p>
			<p class="MLP-text">„Mně se zdá, že vy jste milenec!“</p>
			<p class="MLP-text">„Poslyšte, jestli hodláte takhle pokračovat, budu nucen přiznat, že jste trouba! Víte, jak to myslím?“</p>
			<p class="MLP-text">„Totiž vy chcete říct, že já jsem manžel!“ hlesl pán v&#160;mývalím kožichu a&#160;ucouvl: byl jako opařený.</p>
			<p class="MLP-text">„Psst! Mlčte! Slyšíte?…“</p>
			<p class="MLP-text">„To je ona.“</p>
			<p class="MLP-text">„Ne!“</p>
			<p class="MLP-text">„Fuj, taková tma!“</p>
			<p class="MLP-text">Všecko utichlo: v&#160;Bobynicynově bytě se ozval hluk.</p>
			<p class="MLP-text">„Proč bychom se hádali, vážený?“ zašeptal pán v&#160;mývalím kožichu.</p>
			<p class="MLP-text">„Aby to čert vzal, vy sám jste se urazil!“</p>
			<p class="MLP-text">„Protože vaše chování přesáhlo všecky meze!“</p>
			<p class="MLP-text">„Mlčte!“</p>
			<p class="MLP-text">„Uznejte, jste ještě moc mladý…“</p>
			<p class="MLP-text">„Mlč-te pře-ce!“</p>
			<p class="MLP-text">„Ovšem, souhlasím s&#160;vaším názorem, že muž v&#160;takové situaci je trouba.“</p>
			<p class="MLP-text">„Budete už konečně zticha?“</p>
			<p class="MLP-text">„Ale k&#160;čemu je dobré takhle zlostně nešťastníka pronásledovat?“</p>
			<p class="MLP-text">„To je ona!“</p>
			<p class="MLP-text">Jenomže hluk mezitím ustal.</p>
			<p class="MLP-text">„Ona?“</p>
			<p class="MLP-text">„Ano, ona! Ona! Co se staráte? To není váš malér!“</p>
			<p class="MLP-text">„Milý pane, milý pane,“ zablekotal pán v&#160;mývalím kožichu, zbledl a&#160;začal popotahovat, „samosebou jsem rozrušený… a&#160;vy jste se dostatečně přesvědčil, jak mě ponížili… Teď je noc, ale zítra… Ostatně, zítra se nejspíš nesetkáme, i&#160;když se toho nebojím&#160;– mimochodem, nejde o&#160;mě, ale o&#160;mého přítele z&#160;Vozněsenského mostu: opravdu! To je jeho žena, prostě cizí žena! Nešťastník&#160;– ujišťuju vás. Dobře ho znám. Když dovolíte, všecko vám vypovím. Jsme přátelé, jak vidíte, jinak bych se teď kvůli němu takhle netrápil. Několikrát jsem mu říkal: proč se ženíš, milý příteli? Máš dobré postavení, všeho hojnost, lidi si tě váží, proč bys to všecko vyměnil za vrtochy koketerie? No uznejte sám! Ne, odpovídá, žením se: rodinné štěstí… A&#160;tady máte to rodinné štěstí! Zpočátku sám sváděl cizí ženy a&#160;teď pije až do dna kalich hořkosti… Odpusťte, ale tohle vysvětlení si vyžádala nutnost… Je to nešťastný člověk a&#160;pije z&#160;kalichu hořkosti…“ a&#160;pán v&#160;mývalím kožichu zavzlykal, jako by se chtěl doopravdy rozeštkat.</p>
			<p class="MLP-text">„Aby je čert vzal… všechny! Takových hlupáků se najde! A&#160;kdo jste vy?“</p>
			<p class="MLP-text">Mladý muž zuřivostí skřípal zuby.</p>
			<p class="MLP-text">„Uznejte, že po tom všem… byl jsem k&#160;vám naprosto poctivý a&#160;otevřený… a&#160;vy… takový tón!“</p>
			<p class="MLP-text">„Ne, dovolte… Jaké je s&#160;prominutím vaše jméno?“</p>
			<p class="MLP-text">„K&#160;čemu potřebujete znát moje jméno?“</p>
			<p class="MLP-text">„Á!“</p>
			<p class="MLP-text">„Nesmím vám říct své jméno.“</p>
			<p class="MLP-text">„A&#160;znáte Šabrina?“ zeptal se spěšně mladý muž.</p>
			<p class="MLP-text">„Šabrin!!!“</p>
			<p class="MLP-text">„Ano, Šabrin! Á!“ (A&#160;mladý muž trochu posměšně napodobil pána v&#160;mývalím kožichu.) „Už chápete?“</p>
			<p class="MLP-text">„Ne, jakýpak Šabrin!“ namítl zkoprnělý pán v&#160;mývalím kožichu. „Vůbec ne Šabrin. To je vážený člověk. Omlouvám vaši nezdvořilost mukami žárlivosti.“</p>
			<p class="MLP-text">„Je to podvodník, prodejná duše, úplatkář, darebák, vykradl státní pokladnu! Co nevidět půjde před soud!“</p>
			<p class="MLP-text">„Promiňte,“ a&#160;pán v&#160;mývalím kožichu zbledl, „vy ho neznáte, jak vidím, vy ho vůbec neznáte.“</p>
			<p class="MLP-text">„Osobně ho neznám, čerpám z&#160;jemu blízkých zdrojů.“</p>
			<p class="MLP-text">„Z&#160;jakých zdrojů, milý pane? Vidíte, jsem rozrušený…“</p>
			<p class="MLP-text">„Hlupák! Žárlivec! Nedovede si ohlídat ani vlastní ženu! Ano, hlupák a&#160;žárlivec je to, abyste věděl!“</p>
			<p class="MLP-text">„Promiňte, ale mýlíte se! Jste rozzuřený, mladý muži.“</p>
			<p class="MLP-text">„Ach!“</p>
			<p class="MLP-text">„Ach!“</p>
			<p class="MLP-text">V&#160;Bobynicynově bytě se ozval hluk. Kdosi otvíral dveře. Byly slyšet hlasy.</p>
			<p class="MLP-text">„Ach, to není ona! To není ona! Poznám ji po hlase. Teď vím, že to není ona!“ zašeptal pán v&#160;mývalím kožichu a&#160;zbledl jako plátno.</p>
			<p class="MLP-text">„Mlčte!“</p>
			<p class="MLP-text">Mladý muž se přitiskl ke zdi.</p>
			<p class="MLP-text">„Milý pane, já běžím: to není ona! Jsem moc rád…“</p>
			<p class="MLP-text">„No tak běžte, běžte!“</p>
			<p class="MLP-text">„A&#160;proč vy tu stojíte?“</p>
			<p class="MLP-text">„Co je vám do toho?“</p>
			<p class="MLP-text">Otevřely se dveře a&#160;pán v&#160;mývalím kožichu se neudržel a&#160;střem­hlav pádil po schodech dolů.</p>
			<p class="MLP-text">Kolem mladého muže prošli muž a&#160;žena… Srdce se mu sevřelo… Ozval se známý ženský hlas a&#160;pak chraplavý mužský, ale úplně neznámý.</p>
			<p class="MLP-text">„Nevadí, poručím, aby předjely sáně,“ oznamoval chraplavý hlas.</p>
			<p class="MLP-text">„Ach! No dobrá, souhlasím: poručte…“</p>
			<p class="MLP-text">„Jsou tamhle, okamžik.“</p>
			<p class="MLP-text">Dáma osaměla.</p>
			<p class="MLP-text">„Glafiro! Kde jsou tvé přísahy?!“ vykřikl mladý muž v&#160;zimníku a&#160;popadl dámu za ruku.</p>
			<p class="MLP-text">„Kdo je to? To jste vy, Tvorogove? Můj bože! Co tu děláte?“</p>
			<p class="MLP-text">„S&#160;kým jste tam byla?“</p>
			<p class="MLP-text">„To je můj muž, běžte, běžte, co nevidět vyjde odtamtud… od Polovicynových. Odejděte, proboha, odejděte!“</p>
			<p class="MLP-text">„Polovicynovi se před třemi týdny odstěhovali! Vím všecko!“</p>
			<p class="MLP-text">Dáma se rozběhla k&#160;východu. Mladý muž ji dohonil.</p>
			<p class="MLP-text">„Kdo vám to řekl?“ zeptala se.</p>
			<p class="MLP-text">„Váš manžel, milostivá. Ivan Andrejevič. Je tady, stojí před vámi, milostivá“</p>
			<p class="MLP-text">Ivan Andrejevič skutečně stál u&#160;vchodu.</p>
			<p class="MLP-text">„Ale, to jste vy?“ zvolal.</p>
			<p class="MLP-text">„Á, <span class="MLP-znak-kurziva-11b">c’est vous</span><span class="MLP-znak-kurziva-11b" xml:lang="en-US">?</span>“ vykřikla Glafira Petrovna a&#160;s&#160;nelíčenou radostí se vrhla k&#160;muži. „Můj ty bože! Co se mi nestalo… Byla jsem u&#160;Polovicynových: představ si… víš, odstěhovali se k&#160;Izmajlovskému mostu&#160;– vyprávěla jsem ti to, vzpomínáš? Vzala jsem si odtamtud sáně. Koně se splašili a&#160;pádili, rozbili sáně a&#160;já jsem asi sto kroků odsud vypadla na zem. Vozka mi pomohl vstát. Byla jsem z&#160;toho celá pryč. Naštěstí monsieur Tvorogov…“</p>
			<p class="MLP-text">„Cože?“</p>
			<p class="MLP-text">Monsieur Tvorogov se spíš podobal zkamenělině než živému člověku.</p>
			<p class="MLP-text">„Monsieur Tvorogov mě zahlédl a&#160;nabídl se, že mě doprovodí. Ale teď jste tady vy, a&#160;já vám mohu jenom vyjádřit svou hlubokou vděčnost, Ivane Andrejeviči…!“</p>
			<p class="MLP-text">Podala ztuhlému Ivanu Andrejeviči ruku, ale nesevřela ji, spíš ho do ruky štípla.</p>
			<p class="MLP-text">„Monsieur Tvorogov je můj známý. Měli jsme to potěšení setkat se na plese u&#160;Skorlupovových, mně se zdá, že jsem ti to říkala… Copak už si nevzpomínáš, Koko?“</p>
			<p class="MLP-text">„Ach, ovšem, ovšem, vzpomínám!“ přitakal pán v&#160;mývalím kožichu, kterému říkala Koko. „Těší mě, velice mě těší.“</p>
			<p class="MLP-text">A&#160;srdečně stiskl Tvorogovovi ruku.</p>
			<p class="MLP-text">„S&#160;kým to… Co to má znamenat? Já čekám…“ ozval se chraplavý hlas.</p>
			<p class="MLP-text">Před naší skupinkou stanul nevídaný dlouhán. Vytáhl lorňon a&#160;pozorně se zahleděl na pána v&#160;mývalím kožichu.</p>
			<p class="MLP-text">„Ach, monsieur Bobynicyn!“ zaštěbetala dáma. „Kde se tu berete? To je náhoda! Představte si, splašili se mi koně… tohle je můj muž! Jean! Monsieur Bobynicyn, na plese u&#160;Karpovových…“</p>
			<p class="MLP-text">„Á, těší mě, velice mě těší! Půjdu pro kočár, drahoušku.“</p>
			<p class="MLP-text">„Běž, běž, Jean. Celá se třesu, jak jsem se polekala… Dokonce mi není dobře… Dnes na maškarním,“ zašeptala Tvorogovovi. „Na shledanou, pane Bobynicyne! Určitě se uvidíme zítra na plese u&#160;Karpovových…“</p>
			<p class="MLP-text">„Ne, promiňte. Zítra na ples nepřijdu: musím tento, když teď netento…“ Dlouhán ještě cosi zabručel, zašoupal obrovitou holínkou, vsedl do svých saní a&#160;odjel.</p>
			<p class="MLP-text">Předjel kočár a&#160;dáma nastoupila. Pán v&#160;mývalím kožichu se zastavil: zdálo se, že není schopen pohybu, jen nejapně civěl na mladého muže v&#160;zimníku. Ten se nepříliš důvtipně usmíval.</p>
			<p class="MLP-text">„Já nevím…“</p>
			<p class="MLP-text">„Promiňte, rád jsem vás poznal,“ uklonil se mladý muž s&#160;trochu nesmělým, trochu zvědavým pohledem.</p>
			<p class="MLP-text">„Těší mě, velice mě těší.“</p>
			<p class="MLP-text">„Myslím, že vám padá galoše…“</p>
			<p class="MLP-text">„Mně? Ach, ano! Díky, díky za upozornění. Chci si pořídit gumové…“</p>
			<p class="MLP-text">„Jenomže v&#160;gumových galoších se prý potí nohy,“ řekl mladý muž se zřejmou nekonečnou účastí.</p>
			<p class="MLP-text">„Jean! Už to skončíš?“</p>
			<p class="MLP-text">„Ano, nohy se potí. Hned, hned, dušinko, to je zajímavý rozhovor. Správně, jak jste ráčil poznamenat, nohy se potí… Ostatně, promiňte, já…“</p>
			<p class="MLP-text">„Neomlouvejte se, prosím!“</p>
			<p class="MLP-text">„Velice, velice mě těšilo…“</p>
			<p class="MLP-text">Pán v&#160;mývalím kožichu vsedl do kočáru a&#160;ten se rozjel. Mladý muž dosud stál na místě a&#160;provázel ho udiveným pohledem.</p>
		</div>
</body>
</html>