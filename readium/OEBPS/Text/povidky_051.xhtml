<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-38</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-14-4" class="MLP-uroven2-kapitola">4</p>
			<p class="MLP-text-bez1radku">Vidíte, znovu říkám: aťsi to byl jenom sen! Ale hřejivý pocit lásky těch nevinných, krásných lidí mi navždy utkvěl a&#160;cítím její příliv i&#160;teď. Viděl jsem je na vlastní oči, poznal jsem je a&#160;přesvědčil se, miloval jsem je a&#160;později jsem pro ně trpěl. Okamžitě jsem pochopil, dokonce už tehdy, že jim v&#160;mnoha ohledech nikdy zcela neporozumím; jako současnému ruskému pokrokáři a&#160;odpornému Petrohraďanovi se mi například zdálo neuvěřitelné, že toho tolik věděli a&#160;přitom neznají naši vědu. Jenže brzy mi došlo, že čerpali svoje znalosti a&#160;doplňovali je z&#160;jiných zdrojů než u&#160;nás na Zemi a&#160;že sledují zcela jiné cíle. Po ničem neprahli, byli spokojeni a&#160;neusilovali o&#160;poznání života jako my, protože jejich život byl naplněný. Ovšem jejich vědomosti byly hlubší a&#160;vyšší úrovně než naše věda, která se pokouší vysvětlit, co je to život, a&#160;snaží se ho poznat, aby naučila jiné lidi žít; oni věděli i&#160;bez vědy, jak mají žít, i&#160;to jsem pochopil, ale nedokázal jsem pochopit podstatu jejich vědění. Ukazovali mi svoje stromy a&#160;já nedovedl porozumět míře lásky, s&#160;jakou na ně hleděli; jako by rozmlouvali se sobě rovnými bytostmi. A&#160;poslyšte&#160;– možná se nemýlím, když tvrdím, že s&#160;nimi skutečně rozmlouvali. Ano, objevili jejich jazyk a&#160;jsem si jist, že jim stromy porozuměly. A&#160;stejně pohlíželi na celou přírodu – na zvířata, která s&#160;nimi žila v&#160;míru, neútočila na ně a&#160;milovala je, přemožená jejich láskou. Ukazovali mi hvězdy a&#160;hovořili se mnou o&#160;čemsi pro mě nepochopitelném, ale nepochybuji o&#160;tom, že byli ve spojení s&#160;nebeskými tělesy, nejenom v&#160;myšlenkách, ale ve skutečnosti. Ti lidé neusilovali o&#160;to, abych jim rozuměl, milovali mě i&#160;bez toho, zato já jsem věděl, že mi nikdy neporozumí, a&#160;proto jsem s&#160;nimi skoro nikdy nemluvil o&#160;naší Zemi. Jenom jsem před nimi líbal Zemi, na níž žili, mlčky jsem je zbožňoval a&#160;oni to viděli a&#160;dovolovali mi to, ale přesto se styděli, protože sami silně milovali. Netrápili se pro mě, když jsem jim se slzami v&#160;očích občas líbal nohy s&#160;radostným vědomím, jak velkou láskou mi odpovědí. Občas jsem se překvapeně ptal sám sebe, jak dokázali po celý ten čas neurazit takového člověka, jako jsem já, a&#160;ani jedinkrát v&#160;něm nevzbudit žárlivost a&#160;závist. Mnohokrát jsem se ptal sám sebe, jak to, že jsem se dovedl ovládnout, já, mluvka a&#160;lhář, a&#160;nehovořit s&#160;nimi o&#160;svých poznatcích, o&#160;kterých neměli ani ponětí, jak to, že jsem je netoužil ohromit, třeba jen z&#160;lásky k&#160;nim? Byli skotačiví a&#160;veselí jako děti. Toulali se po svých překrásných hájích a&#160;lesích, zpívali svoje překrásné písně, živili se lehkou stravou, plody svých stromů, medem svých lesů a&#160;mlékem svých zvířat, která je milovala. Pracovali jen málo a&#160;lehce, aby si opatřili potravu a&#160;oděv. Milovali se a&#160;rodily se jim děti, ale nikdy jsem nepozoroval záchvaty <span class="MLP-znak-kurziva-11b">kruté</span> smyslnosti, jaké postihují téměř všechny obyvatele naší Země, všechny do jednoho, a&#160;bývají příčinou skoro všech hříchů našeho lidstva. Oni se radovali z&#160;nově narozených dětí jako z&#160;nových účastníků své blaženosti. Neměli mezi sebou hádky, ani netrpěli žárlivostí, dokonce nevěděli, co to je. Jejich děti byly dětmi všech, protože všichni tvořili jednu rodinu. Téměř nestonali, třebaže znali smrt, ale staří lidé umírali tiše, jako by usínali, obklopeni těmi, kdo se s&#160;nimi loučili, žehnali jim, usmívali se na ně a&#160;byli vyprovázeni na cestu jejich laskavými úsměvy. Smutek ani slzy jsem nezahlédl, jen lásku, vystupňovanou v&#160;nadšení, ale bylo to nadšení pokojné, naplněné, rozjímavé. Mohli jste se domnívat, že pozůstalí byli ve spojení se svými nebožtíky a&#160;že smrt nepřerušila jejich pozemskou pospolitost. Skoro mě nechápali, když jsem se jich vyptával na život věčný, ale zřejmě byli o&#160;něm bezděčně přesvědčeni, takže to pro ně nepředstavovalo žádný problém. Neměli chrámy, ale byli nezvratně, nepřetržitě spojení s&#160;Všehomírem, neměli víru, zato dobře věděli, že až jejich pozemská radost dosáhne hranic pozemské přírody, nastane ještě těsnější spojení s&#160;Všehomírem. Očekávali ten okamžik s&#160;radostí, ale nesnažili se ho uspíšit, netrápili se pro to, jako by ho v&#160;hloubi srdce tušili, a&#160;navzájem si to sdělovali. Po večerech, před usnutím s&#160;oblibou zpívali v&#160;harmonických, sladěných sborech. V&#160;písních tlumočili všechny své pocity, které toho dne zažívali, oslavovali končící den a&#160;loučili se s&#160;ním. Velebili přírodu, zemi, moře i&#160;lesy. Rádi skládali jeden o&#160;druhém písně a&#160;navzájem se chválili jako děti; byly to ty nejprostší písně, ale tryskaly ze srdce a&#160;pronikaly do srdce. Nejen v&#160;písních, ale celý život zdánlivě trávili tím, že se vzájemně obdivovali. Byla to jakási celková, všeobecná zamilovanost. Některé jejich slavnostní, zanícené písně jsem vůbec nechápal. Rozuměl jsem slovům, ale nikdy se mi nepodařilo postihnout jejich plný význam. Zůstávaly nedostupné mému rozumu, zato do srdce mi neodkladně pronikaly stále hlouběji. Často jsem prohlašoval, že to všechno jsem už dávno předtím tušil, že všechna ta radost a&#160;sláva ke mně promlouvaly už na naší Zemi slastným steskem, který přecházel až v&#160;nesnesitelný zármutek, že jsem je i&#160;jejich slávu tušil ve snech svého srdce i&#160;v&#160;tužbách svého rozumu, že jsem často nemohl na naší Zemi hledět bez slz na zapadající Slunce… Že v&#160;mé nenávisti k&#160;lidem naší Země byl vždy přítomen smutek: proč je nedokážu nenávidět, aniž bych je miloval, proč jim nemohu neodpustit, když v&#160;mé lásce k&#160;nim je přítomen smutek, proč je nemohu milovat, aniž bych je nenáviděl? Poslouchali mě a&#160;všiml jsem si, že si neumějí představit, o&#160;čem mluvím, ale nelitoval jsem svých slov: věděl jsem, že chápou velikost mého smutku po těch, které jsem opustil. Ano, když se na mě dívali milými láskyplnými pohledy, když jsem cítil, že v&#160;jejich přítomnosti se i&#160;moje srdce stává stejně nevinné a&#160;pravdivé jako jejich, nebylo mi líto, že je nechápu. Dech se mi tajil pocitem naplněného života a&#160;já je mlčky uctíval.</p>
			<p class="MLP-text">Teď se mi všichni smějí do očí a&#160;ujišťují mě, že ani ve snu jsem nemohl vidět takové podrobnosti, jaké uvádím, že jsem ve snu viděl nebo prožil jen pocit, který se zrodil v&#160;mém blouznivém srdci, a&#160;podrobnosti jsem si vymyslel, když jsem se probudil. A&#160;když jsem se jim přiznal, že to tak možná doopravdy bylo&#160;– panebože, vypukli v&#160;hurónský smích a&#160;vysmáli se mi&#160;– měli z&#160;toho legraci. Ovšem, byl jsem přemožen pouze pocitem toho snu, jen ten se zachoval v&#160;mém rozdrásaném srdci. Zato jeho reálné obrazy a&#160;formy, které jsem viděl, byly tak harmonicky uspořádané, půvabné, překrásné a&#160;pravdivé, že po probuzení jsem nebyl schopen vtělit je do našich slabých slov, takže se musely zhustit v&#160;mé mysli, a&#160;později jsem byl mimoděk nucen přimyslet si podrobnosti a&#160;samozřejmě jsem je zkreslil, zejména při své vášnivé touze co nejdřív je alespoň částečně sdělit. Ale proč nemám věřit, že to všecko se stalo? Možná to bylo tisíckrát lepší, radostnější a&#160;jasnější, než to vyprávím. Aťsi to je sen, ale to všechno nemohlo nebýt. Víte, prozradím vám tajemství: třeba to všechno nebyl sen! Pak se totiž stalo něco takového, až děsivě skutečného, že se to nemohlo jen zdát. I&#160;když se můj sen zrodil v&#160;mém srdci, bylo by moje srdce schopné zrodit tu hroznou pravdu, která mě potom zaskočila? Jak bych si ji sám mohl vymyslet nebo vysnít ve svém srdci? Dokázalo by se mé povrchní srdce a&#160;můj rozmarný, nicotný rozum povznést k&#160;takovému odhalení pravdy? Posuďte sami, dosud jsem to tajil, ale teď se přiznám… Jde o&#160;to, že jsem tehdy všechny svedl k&#160;nepravostem!</p>
		</div>
</body>
</html>