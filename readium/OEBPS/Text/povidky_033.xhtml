<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-25</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-9-8" class="MLP-uroven2-kapitola">8</p>
			<p class="MLP-text-bez1radku--I---0-12"><a id="x.8410"></a>Šestnáctého listopadu obdržel Petr Ivanyč městskou poštou dva dopisy na své jméno. Sotva otevřel první, vytáhl umně složené růžové psaníčko, napsané rukou jeho ženy, datované 2. listopadu a&#160;adresované Jevgeniji Nikolajeviči. Nic dalšího v&#160;obálce nebylo. Petr Ivanyč četl:</p>
			<p class="MLP-text-bez1radku">Milý Evžene!</p>
			<p class="MLP-text">Včera to vůbec nebylo možné. Muž seděl celý večer doma. Zítra přijeď přesně v&#160;jedenáct. V&#160;půl jedenácté muž odjíždí do Carského Sela a&#160;vrátí se o&#160;půlnoci. Celou noc jsem se vztekala. Díky za zprávy i&#160;korespondenci. Taková kupa papírů! A&#160;to všechno opravdu popsala? Ostatně, má to styl: díky, vidím, že mě miluješ. Nehněvej se pro ten včerejšek a&#160;zítra, proboha Tě prosím, přijď.</p>
			<p class="MLP-dopis-podpis">A.</p>
			<p class="MLP-text-bez1radku--I---12-12">Petr Ivanyč rozpečetil druhý dopis:</p>
			<p class="MLP-text-bez1radku">Petře Ivanyči!</p>
			<p class="MLP-text">Beztak bych nikdy do Vašeho domu nevkročil: zbytečně jste ráčil kazit papír.</p>
			<p class="MLP-text">Příští týden odjíždím do Simbirsku: Vaším drahocenným, nejmilejším přítelem zůstane Jevgenij Nikolajevič. Přeji Vám hodně úspěchů a&#160;o&#160;galoše se neznepokojujte.</p>
		</div>
</body>
</html>