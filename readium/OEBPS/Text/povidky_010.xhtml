<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-7</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-2-2" class="MLP-uroven2-kapitola">K<a id="x.8350"></a>APITOLA PRVNÍ</p>
			<p id="toc_marker-2-2-1" class="MLP-uroven3-nadpis para-style-override-2">1. Kdo jsem byl já a&#160;kdo byla ona</p>
			<p class="MLP-text-bez1radku">… Dokud je tady, všecko se dá ještě snést: každou chvíli k&#160;ní přistoupím a&#160;podívám se na ni. Ale zítra ji odnesou a&#160;– copak dokážu zůstat sám? Teď leží v&#160;salonu na stole, srazili dohromady dva karetní stolky, ale zítra přinesou rakev, vystlanou bělostným atlasem, ostatně na tom už nezáleží… Přecházím sem a&#160;tam a&#160;chci si všechno ujasnit. Trvá to už šest hodin, co takhle chodím, a&#160;pořád ne a&#160;ne se soustředit. Je to tak, chodím sem a&#160;tam… Bylo to takhle. Hodlám to jednoduše vyprávět po pořádku. (Pořádek!) Panstvo, nejsem rozhodně žádný spisovatel, to vidíte sami, ale ať, budu to vyprávět tak, jak tomu rozumím. V&#160;tom je ta hrůza, že všemu rozumím!</p>
			<p class="MLP-text">Tak tedy, abyste věděli, začnu od začátku&#160;– tenkrát ke mně jednoduše přišla zastavit nějaké věci, aby si zaplatila inzerát v&#160;<span class="MLP-znak-kurziva-11b">Hlasu</span>, že vychovatelka hledá místo, souhlasí s&#160;pobytem na venkově, anebo je ochotna dávat hodiny doma a&#160;tak dále a&#160;tak dále. To bylo na začátku a&#160;já jsem jí pochopitelně nevěnoval zvláštní pozornost: přišla jako jiní a&#160;tak dále. Pak jsem si jí začal všímat. Byla taková hubeňoučká, světlovlasá, středně vysoká a&#160;chovala se vždycky neohrabaně, jako by se přede mnou styděla (myslím, že ke všem ostatním se chovala stejně a&#160;já jsem byl pro ni jako každý jiný, totiž ne jako majitel zastavárny, ale jako člověk). Sotva jsem jí vyplatil peníze, hned se otočila a&#160;beze slova odešla. Jiné se hádaly, prosily, smlouvaly, abych jim dal víc, ale ona ne, spokojila se s&#160;tím, co jsem jí dal… Ale mám pocit, že všechno pletu… Ano, především mě překvapily její věci: stříbrné pozlacené náušničky, laciný medailonek, všechno za pár šupů. Ona věděla, že za moc nestojí, ale vyčetl jsem z&#160;jejího výrazu, že pro ni představovaly drahocennost&#160;– a&#160;opravdu to bylo jediné, co jí zbylo po rodičích, jak jsem se později dozvěděl. Jen jednou jsem se opovážil nad nimi pousmát. Totiž, abyste věděli, nikdy si nic podobného nedovoluji, jednám se zákazníky džentlmensky: málo slov, zdvořile a&#160;stroze. „Stroze, stroze a&#160;zase stroze.“ Ale ona si jednou troufla přinést zbytky (doslova) staré zaječí kazajky a&#160;já se neudržel a&#160;zašpičkoval jsem. Lidičky, ta vám vzplanula jako růže! Oči měla modré, velké, zádumčivé, ale jak zajiskřily! Neřekla ani slovíčko, vzala ty svoje „zbytky“ a&#160;odešla. Tehdy jsem si jí poprvé <span class="MLP-znak-kurziva-11b">zvlášť</span> povšiml a&#160;pomyslel jsem si o&#160;ní něco v&#160;tom smyslu, totiž něco zvláštního. Ano, vzpomínám si na ten dojem, totiž, abyste věděli, celkový dojem, a&#160;sice že je hrozně mladičká, tak asi čtrnáctiletá. A&#160;zatím jí bylo bez tří měsíců šestnáct. To jsem vlastně vůbec nechtěl říct, v&#160;tom vůbec nespočíval můj celkový dojem. Příští den přišla zas. Potom jsem se dozvěděl, že s&#160;tou kacabajkou byla u&#160;Dobronravova a&#160;u&#160;Mosera, ale ti neberou nic jiného než zlato a&#160;vůbec se s&#160;ní nebavili. Já jsem jednou od ní vzal kamej (takové laciné zboží), a&#160;když jsem si to potom uvědomil, divil jsem se sám sobě: vždyť kromě zlata a&#160;stříbra rovněž nic neberu, a&#160;od ní jsem vzal. To bylo podruhé, pokud se pamatuji, kdy jsem na ni pomyslel.</p>
			<p class="MLP-text">Tentokrát (byla totiž předtím u&#160;Mosera) přinesla starou jantarovou cigaretovou špičku&#160;– věcičku pro sběratele, ale pro nás zase bezcennou, protože my bereme jenom zlato. Přišla po předchozí <span class="MLP-znak-kurziva-11b">vzpouře</span>, a&#160;tak jsem ji přivítal stroze. Stroze u&#160;mě znamená suše. Přesto když jsem jí vyplácel dva rubly, neudržel jsem se a&#160;prohlásil jsem trochu podrážděně: „To dělám jen <span class="MLP-znak-kurziva-11b">pro vás</span>, takovouhle věcičku vám Moser nevezme.“ Slova „pro vás“ jsem zvlášť zdůraznil, a&#160;sice <span class="MLP-znak-kurziva-11b">v&#160;určitém smyslu</span>. Byl jsem rozezlený. Ona znovu vzplanula, když zaslechla to <span class="MLP-znak-kurziva-11b">pro vás</span>, ale mlčela, nezahodila peníze, vzala si je&#160;– zkrátka bída je bída. Ale jak se začervenala! Poznal jsem, že jsem ji ranil. Když odešla, zeptal jsem se sám sebe: stojí tohle vítězství za dva rubly? Hehehe! Vzpomínám si, že jsem si právě tuhle otázku položil dvakrát: „Stojí to doopravdy za to? Stojí to za to?“ A&#160;se smíchem jsem usoudil, že ano. Tenkrát mě to náramně rozveselilo. Ale nemyslel jsem to zle&#160;– udělal jsem to záměrně, úmyslně: chtěl jsem ji vyzkoušet, protože jsem k&#160;ní v&#160;myšlenkách zabloudil. To bylo potřetí, co jsem o&#160;ní uvažoval <span class="MLP-znak-kurziva-11b">zvláštním</span> způsobem.</p>
			<p class="MLP-text">… Od té doby to všechno začalo. Rozumí se, že jsem nemeškal a&#160;pokoušel se oklikou zjistit všechny okolnosti, a&#160;čekal jsem zvlášť netrpělivě, až ke mně přijde. Tušil jsem, že to bude brzy. Když přišla, hovořil jsem s&#160;ní laskavě a&#160;mimořádně zdvořile. Mám slušné vychování a&#160;znám způsoby. Hm. Dovtípil jsem se, že je to hodné a&#160;plaché děvče… Takové dlouho neodporují, a&#160;přestože zůstávají uzavřené, nedovedou se vyhnout rozhovoru: odpovídají skoupě, ale přesto odpovídají, a&#160;čím dál tím víc rozvazují, jenom neustávejte ve svém snažení, jestli vám na tom záleží. Z&#160;toho, co mi řekla, jsem tenkrát přirozeně nebyl moudrý. To potom jsem se dozvěděl o&#160;<span class="MLP-znak-kurziva-11b">Hlasu</span> i&#160;o&#160;všem ostatním. Inzerát, který si tenkrát podávala z&#160;posledních peněz, pochopitelně zněl zpočátku domýšlivě. Tak a&#160;tak to je, vychovatelka přijme místo i&#160;na venkově, sdělte podmínky. Později už slevila: Je ochotná přijmout jakékoliv místo, učit, dělat společnici, dohlížet na domácnost, pečovat o&#160;nemocnou, umí šít a&#160;tak dále, jak už to chodí. Samosebou to všechno připojovala k&#160;inzerátu postupně a&#160;nakonec, když už byla zoufalá: „Plat nežádám, jsem ochotná pracovat jen za stravu.“ Ne, nenašla místo! Tenkrát jsem se rozhodl, že ji naposled vyzkouším. Vzal jsem do ruky poslední <span class="MLP-znak-kurziva-11b">Hlas</span> a&#160;ukázal jí inzerát: Mladá dívka, sirota, hledá místo vychovatelky k&#160;malým dětem, nejraději u&#160;staršího vdovce. Zn. Vypomohu v&#160;domácnosti.</p>
			<p class="MLP-text">„Vidíte, tahle si ráno dala inzerát a&#160;k&#160;večeru už nejspíš místo našla. Takhle se to dělá!“</p>
			<p class="MLP-text">Vzplanula, oči jí znovu zajiskřily, otočila se a&#160;odešla. To se mi velice zamlouvalo. Ostatně, tenkrát už jsem měl jistotu a&#160;nebál jsem se: nikdo od ní nevezme jantarové špičky. Ale i&#160;ty jí došly. A&#160;tak za tři dny přijde bleďounká, rozčilená&#160;– vyrozuměl jsem, že se doma něco stalo, a&#160;taky že ano. Hned vám to vysvětlím, ale jenom bych ještě rád připomněl, jak jsem se blýskl a&#160;vyrostl v&#160;jejích očích. Dostal jsem nápad. Ona vám přinesla tenhle obraz, odhodlala se ho přinést… No tak, poslouchejte… Teď už to přijde… doposud jsem se pořád jen pletl… Víte, chci si vybavit každou maličkost. Rád bych se soustředil, ale nedokážu to: ty podrobnosti…</p>
			<p class="MLP-text">Obraz Bohorodičky. Bohorodička s&#160;dítětem, starodávný rodinný obraz v&#160;pozlaceném stříbrném rámu, cena… takových šest rublů. Vidím, že na tom obrazu lpí a&#160;chce ho zastavit i&#160;s&#160;rámem. Povídám jí: „Bylo by lepší sejmout rám a&#160;ten obraz si odneste: to víte, je to svatý obraz…“</p>
			<p class="MLP-text">„Copak vy ho nesmíte brát? Máte to zakázáno?“</p>
			<p class="MLP-text">„Ne že by to bylo zakázáno, ale možná že vy sama…“</p>
			<p class="MLP-text">„Tak ho sundejte.“</p>
			<p class="MLP-text">„Víte co? Nebudu ho sundávat, ale postavím obraz do skřínky,“ řekl jsem po chvíli, „k ostatním svatým obrazům, pod lampičku (pokaždé, když jsem otevřel podnik, lampička hořela) a&#160;vy dostanete ode mne deset rublů.“</p>
			<p class="MLP-text">„Nepotřebuju deset, stačí mi pět. Určitě ten obraz vyplatím.“</p>
			<p class="MLP-text">„A&#160;nechcete deset? Ta ikona tu cenu má,“ dodal jsem, když jsem zpozoroval, že jí znovu zajiskřily oči. Mlčela. Přinesl jsem jí pět rublů.</p>
			<p class="MLP-text">„Nikoho nepřezírejte, já sám jsem byl taky v&#160;tísni, a&#160;v&#160;ještě horší, prosím. Teď vidíte, čím se zaměstnávám… ale to po tom všem, co jsem vytrpěl.“</p>
			<p class="MLP-text">„A&#160;tak se mstíte společnosti. Že je to tak?“ přerušila mě s&#160;dost jedovatým úsměškem, ale vysvítala z&#160;něj nevinnost (vlastně nezaujatost, protože mě tehdy vůbec neodlišovala od jiných, nechtěla mě urazit). Vida, pomyslel jsem si. Taková ty jsi! To je nový rys tvé povahy!</p>
			<p class="MLP-text">„Víte,“ poznamenal jsem položertem, polotajemně, „já jsem část síly, jež chtíc konat zlo, vždy dobro vykoná…“</p>
			<p class="MLP-text">Spěšně na mě pohlédla se skoro dětskou zvědavostí:</p>
			<p class="MLP-text">„Počkejte… Čí je to myšlenka? Někde jsem ji slyšela…“</p>
			<p class="MLP-text">„Nelamte si zbytečně hlavu. Těmi slovy se Mefistofeles představuje Faustovi. Četla jste Fausta?“</p>
			<p class="MLP-text">„Ne… jen tak zběžně.“</p>
			<p class="MLP-text">„Takže jste ho vlastně nečetla. To byste si měla přečíst. A, už posměšně ohrnujete rty. Prosím, nemyslete, že mám tak málo vkusu, abych se vám představil jako Mefistofeles a&#160;chtěl tak zamaskovat svoje pravé povolání. Majitel zastavárny zůstane tím, čím je. To prosím známe.“</p>
			<p class="MLP-text">„Vy jste ale podivín… Vůbec jsem nechtěla říct nic podobného…“</p>
			<p class="MLP-text">Ráda by řekla: Nečekala jsem, že jste vzdělaný člověk, ale mlčela. Já však její myšlenky uhodl. Ohromně jsem se jí tím zavděčil.</p>
			<p class="MLP-text">„Víte,“ podotkl jsem, „v každém působišti se dá konat dobro. Nemluvím samozřejmě o&#160;sobě, já nedělám nic kromě špatností…“</p>
			<p class="MLP-text">„To je pravda, na kterémkoliv místě se dá konat dobro,“ souhlasila a&#160;pohlédla na mě rychlým, pátravým pohledem. „Ano, ano, na kterémkoliv místě,“ dodala náhle. Všecko si pamatuju, ach, pamatuju si každičký okamžik! A&#160;ještě bych rád něco dodal: když mládež, tyhle sympatičtí mladí lidé, chce říct něco chytrého a&#160;hlubokého, hned se příslušně zatváří&#160;– upřímně a&#160;naivně. A&#160;prý: vidíte, teď říkáme něco chytrého a&#160;hlubokého&#160;– to není z&#160;marnivosti jako u&#160;našince, ale je zřejmé, jak si hrozně váží, cení toho všeho, věří tomu a&#160;myslí si, že vy si toho vážíte zrovna tak jako oni. Ach, tahle upřímnost! Tím vítězí. A&#160;jak u&#160;ní působila půvabně!</p>
			<p class="MLP-text">Všechno mi utkvělo v&#160;paměti, na nic jsem nezapomněl! Když odešla, rozhodl jsem se. Ještě téhož dne jsem se vydal na poslední výzvědy a&#160;zjistil jsem si všechno ostatní, do nejmenších podrobností. Dovtípil jsem se, co se s&#160;ní děje v&#160;poslední době, co bylo předtím, to už jsem věděl od Lukerji, která tehdy u&#160;nich sloužila a&#160;kterou jsem před několika dny podplatil. Bylo to tak hrozné, že nechápu, jak se onehdy ještě při tom všem dokázala smát a&#160;zajímat o&#160;Mefistofelova slova, když prožívala takovou hrůzu. Ale to je mládí! Právě to jsem si o&#160;ní tenkrát s&#160;hrdostí i&#160;radostí pomyslel, vždyť v&#160;tom se projevuje jeho velkorysost: i&#160;když mladí lidé stojí na pokraji záhuby, Goethova velká slova jim září. Jsou alespoň trošku velkorysí, i&#160;když na nepravém místě. Totiž mluvím o&#160;ní, o&#160;nikom jiném. A&#160;hlavně, tenkrát jsem se už na ni díval jako na <span class="MLP-znak-kurziva-11b">svou</span> a&#160;nepochyboval jsem o&#160;své moci. Víte, je to nesmírně slastné pomyšlení, když už o&#160;ničem nepochybujete.</p>
			<p class="MLP-text">Ale co je to se mnou? Když to takhle půjde dál, kdy se vlastně soustředím? Rychleji, rychleji&#160;– vždyť o&#160;tohle vůbec nejde, můj bože!</p>
			<p id="toc_marker-2-2-2" class="MLP-uroven3-nadpis">2.<a id="x.8353"></a> Nabídka k&#160;sňatku</p>
			<p class="MLP-text-bez1radku">To, co jsem se o&#160;ní dozvěděl, vylíčím několika slovy: rodiče jí už dávno, před třemi lety, umřeli a&#160;ona žila u&#160;svých nepořádných tet. Vlastně to je slabé označení. Jedna byla vdova, měla hromadu dětí&#160;– šest, jedno menší než druhé, a&#160;druhá byla ničemná stará panna. Obě byly ničemnice. Její otec byl úředník, všehovšudy pouhý písař, povýšený do šlechtického stavu&#160;– zkrátka a&#160;dobře, všechno mi nahrávalo. Já jsem byl jako z&#160;lepší společnosti: přece jen jsem štábní kapitán ve výslužbě, sloužil jsem v&#160;elitním pluku, šlechtic rodem, nezávislý a&#160;tak dále… Co se týkalo zastavárny, tety na ni mohly pohlížet výhradně s&#160;úctou. Ona tři roky tetám otročila, ale přesto si udělala zkoušku&#160;– stihla to, vytrhla se z&#160;každodenní tvrdé dřiny, a&#160;to znamenalo, že směřuje k&#160;něčemu vyššímu a&#160;ušlechtilejšímu! Proč jsem se chtěl vlastně oženit? Ostatně, sebe prozatím vynechám, to až později… O&#160;to přece nejde! Učila tetiny děti, šila prádlo a&#160;ke konci, přestože měla slabé plíce, drhla podlahy. Tety ji jednoduše tloukly a&#160;vyčítaly jí i&#160;ten žvanec. Skončilo to tím, že se ji chystaly prodat. Fujtajksl! Vynechávám špinavé podrobnosti. Později mi to zevrubně vyprávěla. To všecko pozoroval po celý rok sousední hokynář, tlusťoch. Nebyl jenom obyčejný hokynář, ale patřily mu dva koloniály. Utrápil už dvě ženy a&#160;teď hledal třetí a&#160;vyhlédl si tu mou: „Je nejspíš mírná, vyrůstala v&#160;chudobě a&#160;já se žením kvůli dětem, sirotkům.“ Opravdu to byli sirotci. Začal se o&#160;ni ucházet, domlouval se s&#160;tetami. Navíc mu bylo padesát. Ona se zhrozila. Tehdy ke mně začala chodit kvůli inzerátu v&#160;Hlasu. Nakonec prosila tety, aby jí dopřály alespoň trošinku času na rozmyšlenou. Souhlasily, ale dopřály jí opravdu jen trošinku, ani o&#160;chlup déle, a&#160;hned se na ni osopily: „Samy nevíme, co do huby, a&#160;ty nám ještě ujídáš!“ To už jsem všecko věděl a&#160;téhož dne po ranní příhodě jsem se rozhodl. Večer přijel kupec a&#160;přinesl ze svého obchodu půl libry bonbonů tak asi za pětník. Ona s&#160;ním seděla a&#160;já vyvolal z&#160;kuchyně Lukerju a&#160;poručil, aby jí zaběhla pošeptat, že stojím před domem a&#160;přeju si s&#160;ní mluvit&#160;– jde o&#160;důležitou věc. Byl jsem sám se sebou spokojený. Vůbec jsem byl celý ten den náramně spokojený.</p>
			<p class="MLP-text">Hned u&#160;dveří jsem jí, udivené, proč s&#160;ní chci mluvit, před Lukerjou vysvětlil, že si budu pokládat za čest a&#160;štěstí, jestliže… Dále aby se nedivila mému chování a&#160;že o&#160;tom mluvím tady u&#160;dveří: „Já jednám přímo a&#160;znám všecky okolnosti.“ Nelhal jsem s&#160;tou přímostí. Ale na to teď kašlu. Mluvil jsem nejen zdvořile a&#160;dal tak najevo, že se umím chovat, ale i&#160;neotřele, a&#160;to bylo hlavní. Je snad hřích si to přiznat? Chci a&#160;budu soudit sám sebe. Měl bych vypovídat pro i&#160;proti, a&#160;to taky dělám. Později jsem na to s&#160;uspokojením vzpomínal, ačkoliv je to hloupé: tenkrát jsem přímo, bez nejmenších rozpaků prohlásil, že za prvé nejsem výjimečně nadaný, ani chytrý, nebo dokonce hodný, že jsem poměrně běžný egoista (vzpomínám si na ten výraz, cestou jsem si ho vymyslel a&#160;byl jsem s&#160;ním spokojen) a&#160;že možná mám spoustu jiných nepříjemných vlastností. To všechno jsem pronášel se zvláštní hrdostí, jak se říká. Samozřejmě jsem v&#160;sobě našel tolik taktu, že poté co jsem prozradil svoje nedostatky, nezačal jsem se šířit o&#160;přednostech: „ale namísto toho mám to a&#160;to“. Viděl jsem, že se stále strašně bojí, ale nic jsem neuhlazoval, naopak, ještě jsem přitvrdil: řekl jsem jí rovnou, že nedostatek mít nebude, ale ať nepočítá s&#160;žádnou parádou, divadly a&#160;bály, leda později, až dosáhnu svého cíle. Ten přísný tón mě docela nadchl. Dodal jsem jakoby mimochodem, že když jsem si jednou vybral takové zaměstnání, totiž že jsem si pořídil zastavárnu, sleduji tím určitý cíl, existuje jistá okolnost… Měl jsem právo takhle mluvit: nelhal jsem, pokud šlo o&#160;zmíněný cíl i&#160;okolnost. Aby bylo jasné, panstvo, celý život jsem tu svou zastavárnu nenáviděl, ale v&#160;podstatě je směšné mluvit o&#160;sobě v&#160;jinotajích&#160;– ve skutečnosti jsem se „mstil společnosti“, ano, ano! Ale její ranní špičkování o&#160;mé „pomstě“ bylo nespravedlivé. Totiž, chápejte, kdybych jí řekl rovnou: „Ano, mstím se společnosti,“ rozesmála by se jako onehdy dopoledne a&#160;opravdu by to vypadalo směšně. Takhle stačila pouhá narážka, záhadná věta k&#160;podplacení její fantazie. Navíc jsem se už tehdá ničeho nebál: věděl jsem, že tlustý kupec jí je v&#160;každém případě odpornější než já a&#160;že jak tu stojím u&#160;dveří, představuji vlastně vysvoboditele. Byl jsem si toho příliš dobře vědom. Hm, člověk si zvlášť dobře uvědomuje každou podlost! Ale byla to vůbec podlost? Můžete mě za to odsoudit? Copak jsem ji už tenkrát nemiloval?</p>
			<p class="MLP-text">Počkat: rozumí se, o&#160;dobrodiní jsem se tehdy nezmínil ani slůvkem, naopak: „To vy <span class="MLP-znak-kurziva-11b">mně</span> prokážete dobrodiní, a&#160;ne já vám.“ Dokonce jsem to otevřeně řekl, neovládl jsem se a&#160;možná že to působilo hloupě, protože jsem zahlédl v&#160;její tváři letmou vrásku. Ale vcelku jsem vyhrál. Počkat, když už všecku tu špínu připomínám, zmíním se i&#160;o&#160;poslední hanebnosti. Stál jsem a&#160;hlavou mi vířilo: jsi vysoký, urostlý, dobře vychovaný a&#160;– bez nadsázky&#160;– nevypadáš nejhůř. Tohle se mi honilo hlavou. Ona mi hned tehdy u&#160;dveří pochopitelně řekla <span class="MLP-znak-kurziva-11b">ano</span>. Ale… musím dodat, že předtím si to dlouho rozmýšlela. Zamyslela se tak hluboce, že už jsem se skoro zeptal: „Tak co?“ Pak jsem se stejně neudržel a&#160;otázal jsem se s&#160;určitou noblesou: „Tak co mi, prosím pěkně, odpovíte?“</p>
			<p class="MLP-text">„Počkejte, přemýšlím.“</p>
			<p class="MLP-text">Její výraz byl natolik vážný, že&#160;– ano, už tenkrát jsem z&#160;něho mohl všecko vyčíst! A&#160;zatím jsem se cítil dotčen: To opravdu váhá mezi kupcem a&#160;mnou? Tehdy jsem ještě nic nechápal! Nic, zhola nic! Až dodneška! Pamatuji si, jak Lukerja za mnou vyběhla, když jsem odcházel, zastavila mě a&#160;spěšně zadrmolila: „Pánbůh vám to oplatí, milostpane, že si berete naši milou slečnu! Jenom jí to neříkejte, má svou hrdost.“</p>
			<p class="MLP-text">Hrdost… Víte, já mám hrdé rád. Jsou obzvlášť okouzlující, když cítíte, že máte nad nimi moc… Jsem já to ale nízký, zabedněný člověk! Jak jsem byl tenkrát spokojený! Podívejte, když tam stála zamyšleně u&#160;dveří, aby mi pak řekla <span class="MLP-znak-kurziva-11b">ano</span>, a&#160;mě to překvapilo, mohla uvažovat asi takhle: Když už mám vybírat ze dvou zel, není lepší zvolit si to horší, totiž tlustého hokynáře, aby mě v&#160;opilství utloukl k&#160;smrti? Co říkáte, mohlo ji něco takového napadnout?</p>
			<p class="MLP-text">Ani teď nic, dočista nic nechápu! Právě jsem vyslovil domněnku, že ji mohlo něco takového napadnout: ze dvou zel si zvolit to horší&#160;– totiž kupce… Ale kdo pro ni představoval větší zlo&#160;– já, nebo kupec? Kupec, nebo majitel zastavárny, který cituje Goetha? To je otázka! Jaká? Ani tomu nerozumím: odpověď je nasnadě a&#160;já říkám otázka! Ale na sebe kašlu! O&#160;mě nejde… A&#160;mohu to vlastně tvrdit? Sám nevím. Jde o&#160;mě nebo ne? Nejlepší by bylo jít spát… Hlava mě bolí…</p>
			<p id="toc_marker-2-2-3" class="MLP-uroven3-nadpis">3. Nejšlechetnější ze všech, ale já sám tomu nevěřím</p>
			<p class="MLP-text-bez1radku">Neusnul jsem. Jak bych taky mohl usnout, když mi v&#160;hlavě buší kladiva. Rád bych všecko pochopil, všecku tu špínu, ano, špínu! Z&#160;jakého bahna jsem ji tenkrát vytáhl! Měla by to chápat, ocenit můj čin! Obíral jsem se různými myšlenkami, například že mně je jedenačtyřicet a&#160;jí všehovšudy šestnáct. Ten pocit nerovnosti mě okouzloval, byla to hotová rozkoš.</p>
			<p class="MLP-text">Například jsem chtěl uspořádat svatbu po anglicku, to znamená jen ve dvou, s&#160;dvěma svědky&#160;– jeden z&#160;nich by byla Lukerja&#160;– a&#160;pak hned do vlaku a&#160;třeba jen do Moskvy (měl jsem tam ostatně nějaké řízení) do hotelu, tak na čtrnáct dní. Ona se vzepřela, nepřipustila to, a&#160;já jsem byl nucen jezdit k&#160;tetám a&#160;prokazovat jim úctu jako příbuzným, kterým ji beru. Ustoupil jsem a&#160;tetám se dostalo náležité úcty. Dokonce jsem daroval těm bestiím po stu rublech a&#160;slíbil jsem další; jí jsem to přirozeně zatajil, aby se jí ta ponižující okolnost nedotkla. Tety byly najednou jako med. Potom vznikl spor o&#160;výbavu: ona skoro nic neměla a&#160;nic nechtěla. Podařilo se mi ji přesvědčit, že nejde nemít vůbec nic, a&#160;pořídil jsem jí výbavu sám&#160;– kdo jiný? Ale mě vynechme. Přece jen jsem jí stačil vypovědět svoje různé myšlenky, aby je alespoň znala. Možná že jsem se příliš ukvapil. Hlavní bylo, že se mi zpočátku přes veškerou zdrženlivost vrhala s&#160;láskou vstříc, nadšeně mě vítala, když jsem večer přijížděl, roztomile žvatlala (ta půvabná, dětsky nevinná žvatlavost), vyprávěla o&#160;svém dětství, o&#160;domově, o&#160;rodičích. Ale já jsem její opojení zchlazoval ledovou sprchou. To byl můj úmysl. Nadšení jsem oplácel mlčením, samosebou blahosklonným… Záhy postřehla, že je mezi námi rozdíl a&#160;že jsem hádanka. A&#160;toho jsem chtěl dosáhnout! Možná že proto jsem provedl celou tu hloupost, abych tu hádanku vymyslel. Za prvé přísnost&#160;– pod tím heslem jsem ji uvedl do svého domu. Zkrátka tenkrát jsem si vybudoval celý systém, přestože jsem byl spokojený. Vlastně vznikl bez mého zvláštního úsilí. Jinak to ani nešlo, musel jsem ho vybudovat z&#160;jednoho pádného důvodu&#160;– ale vážně, proč se pomlouvám! Byl to správný systém. Ne, jen si to poslechněte. Když už máte člověka soudit, musíte znát celý případ zevrubně… Tak tedy poslouchejte!</p>
			<p class="MLP-text">Jak začít! Je to velmi obtížné. Když se člověk začne hájit, je to těžké. Podívejte, například mladí lidé pohrdají penězi, a&#160;já je od počátku vyzdvihoval, doslova jsem je zbožňoval. Počínal jsem si tak energicky, že postupně umlkala. Otvírala své velké oči, poslouchala, dívala se a&#160;mlčela. Abyste věděli: mladí lidé jsou velkorysí a&#160;prudcí, ale chybí jim tolerance. Když se jim něco málo nezdá, hned mají po ruce pohrdání. Já jsem si přál, aby posuzovala věci objektivně, s&#160;rozhledem, chtěl jsem to u&#160;ní vypěstovat, aby jí to vešlo do krve… Vezmu banální příklad: jak bych kupříkladu vysvětlil takové povaze svou zastavárnu? Rozumí se, že jsem nemluvil přímo, protože to by vypadalo, že se za ni omlouvám. Vzal jsem si na pomoc hrdost: vyjadřoval jsem se mlčením. Jsem na to mistr, celý svůj život jsem hovořil mlčením, mlčky jsem prožil celé tragédie. Byl jsem přece taky nešťastný! Všemi odkopnutý, zapomenutý&#160;– a&#160;nikdo nic neví! A&#160;najednou tahle šestnáctiletá o&#160;mně později nasbírala všelijaké podrobnosti od zlých lidí a&#160;myslela, že všecko ví, zatímco to nejtajnější spočívalo v&#160;mém nitru! Stále jsem mlčel, zejména v&#160;její přítomnosti, až do včerejšího dne&#160;– a&#160;proč vlastně? Mám svou hrdost. Chtěl jsem, aby se o&#160;mně všechno dozvěděla, ale ne po straně, z&#160;pomluv zlých lidí, ale aby se sama dovtípila a&#160;pochopila mě! Když jsem ji přivedl do své domácnosti, žádal jsem úctu. Chtěl jsem, aby přede mnou klečela na kolenou, aby ctila mé utrpení&#160;– zasloužil jsem si to. Vždyc­ky jsem býval hrdý, chtěl jsem buď všecko, anebo nic! A&#160;právě proto, že jsem se nehodlal smířit s&#160;polovičatým štěstím, ale toužil jsem po celém, byl jsem nucen tak jednat: „Dovtip se sama a&#160;oceň!“ Uznejte, kdybych jí to začal vykládat sám, napovídat jí, kroutit se před ní a&#160;žadonit o&#160;úctu, vypadalo by to, jako bych prosil o&#160;almužnu… Ostatně… proč o&#160;tom vlastně mluvím?!</p>
			<p class="MLP-text">Je to hloupé, ano, ano, hloupé! Přímo a&#160;nemilosrdně (zdůrazňuji&#160;– nemilosrdně!) jsem jí tenkrát několika slovy vysvětlil, že velkorysost mladých lidí je sice krásná, ale nestojí ani za mák. Proč? Protože se získává lacino, bez životních zkušeností, to všecko jsou takříkajíc „první životní dojmy“, ale uvidíme, jak budete pracovat! Laciná velkorysost je snadná, dokonce i&#160;obětovat život je lehké, protože v&#160;daném případě v&#160;člověku kypí krev, cítí přebytek sil a&#160;vášnivě touží po kráse! Ne, vezměte si například hrdinskou velkomyslnost, namáhavou, tichou, neokázalou, pomlouvanou, vykoupenou mnoha oběťmi, kde nekyne ani záblesk slávy&#160;– kde jste, vy skvělý člověče, který stojíte přede všemi jako lump, a&#160;přitom jste poctivější než všichni ostatní. Jen zkuste vykonat takové hrdinství, kdepak, určitě couvnete! A&#160;já&#160;– celý můj život byl takové hrdinství. Znovu se přela, a&#160;jak, ale pak umlkla, až ztichla docela, a&#160;když mě poslouchala, kulila na mě velké pozorné oči. A&#160;kromě toho jsem náhle zahlédl úsměv, nedůvěřivý, mlčenlivý, zlověstný. A&#160;s&#160;tímhle úsměvem jsem ji uvedl do svého domu. Je fakt, že beztak neměla kam jít…</p>
			<p id="toc_marker-2-2-4" class="MLP-uroven3-nadpis">4.<a id="x.8356"></a> Stále jen plány</p>
			<p class="MLP-text-bez1radku">Kdo z&#160;nás tenkrát začal?</p>
			<p class="MLP-text">Nikdo. Začalo to samo od prvního kroku. Řekl jsem, že jsem ji uvedl do svého domu pod heslem přísnosti, ale od prvního kroku jsem ji mírnil. Ještě před svatbou jsem jí vysvětlil, že bude mít na starosti přijímání věcí do zástavy a&#160;výplatu peněz, a&#160;ona na to nic neřekla (toho si povšimněte). Dokonce se horlivě pustila do práce. Přirozeně byt i&#160;nábytek&#160;– všechno zůstalo při starém. Byt se skládal ze dvou místností: z&#160;prostorného salonu, kde byla za přepážkou zastavárna, a&#160;z&#160;dalšího, rovněž velkého, našeho společného pokoje, sloužícího zároveň jako ložnice. Nábytek mám chudý, dokonce i&#160;její tety měly lepší. Zasklená skříňka s&#160;lampičkou byla v&#160;prvním pokoji, kde je zastavárna. V&#160;mém pokoji stojí skříň a&#160;v&#160;ní pár věcí a&#160;knih, klíče jsem měl u&#160;sebe, dále tam byla postel, stolky a&#160;židle. Už před svatbou jsem jí oznámil, že na naši domácnost, totiž na stravu pro mě, pro ni a&#160;Lukerju, kterou jsem přetáhl k&#160;nám, můžeme utratit denně nejvýš rubl: „Potřebuju našetřit za tři roky třicet tisíc, jinak ty peníze neseženu.“ Ona neprotestovala, ale já sám o&#160;své vůli jsem zvýšil výdaje o&#160;třicet kopejek. Nejinak to bylo s&#160;divadlem. Řekl jsem své nevěstě, že žádné divadlo nebude, a&#160;přesto jsem pak zařadil do rodinného rozpočtu jedno představení měsíčně a&#160;kupoval jsem slušná místa, křesla. Chodívali jsme společně, byli jsme třikrát a&#160;viděli jsme myslím Honbu za štěstím a&#160;Ptáčky zpěváčky. (Ale na to kašlu, ano, kašlu!) Mlčky jsme šli tam i&#160;zpátky. Proč jsme si od začátku zvykli mlčet? Vždyť zprvu žádné hádky nebyly, jenom mlčení. Pokud si vzpomínám, ona po mně potají pokukovala. Jakmile jsem to zpozoroval, mlčel jsem ještě zatvrzeleji. Takže jsem s&#160;tím začal já, ne ona. To je pravda. Jednou nebo dvakrát vzplanula a&#160;vrhla se mi kolem krku. Ale protože šlo o&#160;hnutí chorobná, hysterická a&#160;já jsem potřeboval stále štěstí spojené s&#160;její úctou, přijímal jsem je chladně. A&#160;měl jsem pravdu: hned příští den zpravidla vypukla hádka.</p>
			<p class="MLP-text">Totiž nebyla to vlastně hádka, oba jsme mlčeli, ale její pohled byl stále smělejší. Vyjadřoval „vzpouru a&#160;nezávislost“, jenže to nedovedla. Ano, ta plachá bytost se stávala čím dál odvážnější. Věřte, začal, jsem jí být odporný, ano, vycítil jsem to. Nebylo pochyb, že při vzpomínaných výlevech ztrácela sebevládu. Jak jinak si například vysvětlit, že ona, která vyšla z&#160;takové bídy a&#160;bahna a&#160;drhla podlahy, najednou začala hudrat na naši chudobu? Abyste prosím věděli: to nebyla chudoba, ale šetrnost, a&#160;v&#160;čem bylo zapotřebí, i&#160;přepych, například v&#160;prádle, v&#160;čistotě. Dřív jsem si myslel, že mužova čistota ženu přitahuje.</p>
			<p class="MLP-text">Ona si vlastně ani tak nestěžovala na chudobu jako na moji zdánlivou lakotu: mám nejspíš svůj cíl a&#160;dokazuji, že mám tvrdou povahu. Najednou se sama od sebe vzdala divadla. A&#160;ten stále výsměšnější rys kolem úst… ale já jsem ještě vytrvaleji mlčel.</p>
			<p class="MLP-text">Nebudu se přece ospravedlňovat, no řekněte! Tady šlo především o&#160;zastavárnu. Dovolte, prosím, věděl jsem, že žena, navíc šestnáctiletá, se nemůže plně podřídit muži. Ženy v&#160;sobě nemají ani špetku originality, to je axiom, dokonce i&#160;teď je to pro mě axiom! Co na tom, že leží vedle v&#160;pokoji: pravda zůstává pravdou, tady ani sám Mille nic nezmůže! A&#160;milující žena, ach ano, zbožňuje dokonce i&#160;chyby a&#160;přečiny svého milovaného. On sám nenalezne pro své zločiny takové ospravedlnění jako ona. To je velkodušné, ale nikoliv originální. Ženu zahubil nedostatek originality, nic jiného. A&#160;proč mi ukazujete na ten stůl, ptám se? To, co tam leží, je snad originální? Pche!</p>
			<p class="MLP-text">Poslyšte: tehdy jsem o&#160;její lásce nepochyboval. Vždyť se mi vrhala kolem krku. To znamená, že milovala, přesněji řečeno toužila po lásce. Ano, tak to bylo: toužila po lásce, hledala lásku. A&#160;hlavně tady nešlo o&#160;žádné zločiny, pro které by musela hledat ospravedlnění. Řekne se: majitel zastavárny. No a&#160;co na tom? Bezpochyby se našly důvody, které přispěly k&#160;tomu, že se nejvelkomyslnější ze všech stal majitelem zastavárny. Víte, panstvo, existují takové myšlenky… totiž, abyste věděli, kdybyste nějakou myšlenku vyjádřili slovy, vyzní hrozně hloupě. Až se člověk začervená. A&#160;proč? Protože jsme všichni pěkná sebranka a&#160;nesnášíme pravdu. Jiný důvod neznám. Řekl jsem před chvílí „nejvelkomyslnější ze všech“. Je to směšné, a&#160;přece to tak bylo. Vždyť je to pravda, pravda pravdoucí! Ano, <span class="MLP-znak-kurziva-11b">měl jsem právo</span> se zabezpečit a&#160;otevřít si zastavárnu. Vy, totiž lidé, jste mě zavrhli, vyhnali jste mě s&#160;přezíravým mlčením. Na moji toužebně otevřenou náruč jste odpověděli celoživotní urážkou. Nyní jsem snad měl právo uzavřít se před vámi, nastřádat těch třicet tisíc a&#160;dožít svůj život někde na Krymu, na jihu u&#160;moře, v&#160;klínu hor a&#160;vinic, na svém statku, koupeném za svých třicet tisíc, a&#160;hlavně daleko od vás všech, ale beze stínu zloby v&#160;srdci, s&#160;ideálem v&#160;duši, s&#160;milovanou ženou po boku, s&#160;dětmi, dá-li bůh, a&#160;přitom pomáhat lidem v&#160;širokém okolí. Ještě dobře, že to říkám sám pro sebe, protože co mohlo být hloupějšího, než abych jí to všechno vyzvonil? Odtud pramenilo moje hrdé mlčení, proto jsme seděli mlčky. Copak by to dokázala pochopit? Šestnáct let, takové zelené mládí&#160;– co by mohlo pochopit z&#160;mých ospravedlňujících důkazů, z&#160;mého utrpení? Bránila by jí přímočarost, neznalost života, mladé laciné názory, šeroslepost „něžných srdcí“ a&#160;hlavně&#160;– zastavárna&#160;– a&#160;basta. (Copak jsem byl nějaký vydřiduch, viděla snad někdy, že bych někoho okrádal? Vždyť sama poznala, jak jednám.) Jak hrozná je pozemská pravda! Tenhle ztělesněný půvab, plachost sama, tohle nebe bylo tyrankou, nesnesitelnou tyrankou a&#160;trýznitelkou mé duše! Pomlouval bych sám sebe, kdybych to nepřiznal! Myslíte si, že jsem ji nemiloval? Kdo by to mohl tvrdit? Abyste věděli, tomu říkám zlá ironie osudu i&#160;přírody! Jsme prokletí, lidský život podléhá prokletí! (A&#160;můj obzvlášť!) Teď chápu, že jsem se v&#160;něčem mýlil! Dopadlo to jinak, než jsem očekával. Všecko bylo jasné, i&#160;můj plán byl jasný jako nebe: jsem přísný, od nikoho nepotřebuju mravní útěchu, trpím mlčky. Tak to také bylo, nelhal jsem, věřte! Později sama pozná mou velkodušnost, prozatím si jí nepovšimla, ale až ji jednou vycítí, desateronásobně ji ocení a&#160;klesne do prachu, ruce sepjaté k&#160;úpěnlivé prosbě. To byl můj plán. Ale cosi jsem opomenul nebo zapomněl. Něco jsem nedokázal vykonat. Ale už dost, dost… Koho mám teď prosit za odpuštění? Když konec, tak konec. Jen se vzmuž, člověče, a&#160;hlavu hrdě vzhůru! Ne, ty přece nejsi ničím vinen!</p>
			<p class="MLP-text">No což, přiznávám, nebojím se stanout tváří v&#160;tvář pravdě: <span class="MLP-znak-kurziva-11b">ona</span> je vinna, <span class="MLP-znak-kurziva-11b">ona</span>!</p>
			<p id="toc_marker-2-2-5" class="MLP-uroven3-nadpis">5. Něžná se bouří</p>
			<p class="MLP-text-bez1radku">Hádky začaly proto, že si zničehonic usmyslela vyplácet peníze po svém a&#160;oceňovala věci výš, než byla jejich skutečná hodnota, dokonce dvakrát uznala za vhodné se o&#160;tom se mnou přít. Nesouhlasil jsem. Ale vtom se nachomýtla ta vdova po kapitánovi.</p>
			<p class="MLP-text">Stará vdova po kapitánovi přišla s&#160;medailonem, dárkem od nebožtíka muže, to víte, památka. Vyplatil jsem jí třicet rublů. Začala žalostně vzdychat a&#160;prosit, abychom tu věc neprodávali&#160;– pochopitelně, ujišťovali jsme ji&#160;– nemusíte se obávat. Za pět dní přijde znovu a&#160;žadoní, abych jí medailon vyměnil za náramek, který nestál ani za osm rublů, samosebou jsem odmítl. Zřejmě už tehdy něco vyčetla z&#160;očí mé ženy a&#160;příště přišla, když jsem tam nebyl, a&#160;žena jí medailon vyměnila.</p>
			<p class="MLP-text">Ještě téhož dne jsem to zjistil a&#160;začal jsem o&#160;tom mírně, ale pevně a&#160;uvážlivě. Ona seděla na posteli, dívala se do země, pravou špičkou pantoflíčku podupávala na kobereček (to bylo její gesto), a&#160;na rtech jí pohrával zlověstný úsměv. Tehdy jsem klidně, aniž bych zvyšoval hlas, oznámil, že peníze jsou <span class="MLP-znak-kurziva-11b">moje</span>, že mám právo hledět na život <span class="MLP-znak-kurziva-11b">svýma</span> očima a&#160;že jsem jí nic netajil, když jsem ji zval do svého domu.</p>
			<p class="MLP-text">Vyskočila, celá se roztřásla&#160;– a&#160;co byste řekli&#160;– najednou na mě zadupala: bylo to náhle divé zvíře, stižené záchvatem. Údivem jsem zkoprněl: nic podobného jsem nečekal. Ale neztratil jsem klid, dokonce jsem se ani nepohnul a&#160;znovu jsem jí klidným hlasem rovnou řekl, že si nepřeju, aby mi od dnešního dne v&#160;obchodě pomáhala. Vysmála se mi do obličeje a&#160;odešla.</p>
			<p class="MLP-text">To je to, ona totiž neměla právo vycházet. Beze mě ani na krok z&#160;domu, tak zněla naše dohoda ještě před svatbou. K&#160;večeru se vrátila, a&#160;já neřekl ani slovo.</p>
			<p class="MLP-text">Druhý den ráno zase odešla a&#160;další opět. Zavřel jsem podnik a&#160;vydal jsem se k&#160;tetám. Hned po svatbě jsem s&#160;nimi přerušil veškeré styky. Nechodily k&#160;nám, ani já k&#160;nim. Ukázalo se, že u&#160;nich nebyla. Vyslechly mě zvědavě a&#160;vysmály se mi do očí: „To vám patří.“ Ale byl jsem na jejich výsměch připraven. Hned na místě jsem podplatil mladší z&#160;nich, starou pannu, stovkou rublů a&#160;pětadvacet jsem jí dal jako zálohu. Za dva dny ke mně přišla: „Je do toho zapletený poručík Jefimovič, důstojník, váš bývalý kolega z&#160;pluku.“ Byl jsem velice udiven. Ten Jefimovič mi v&#160;pluku nejvíc ze všech uškodil a&#160;ještě byl tak nestydatý, že asi před měsícem za mnou dvakrát zašel do zastavárny pod záminkou, že chce zastavit nějaké věci, a&#160;pokud si vzpomínám, začal žertovat s&#160;mou ženou. Tehdy jsem k&#160;němu přistoupil a&#160;upozornil jsem ho, ať si vzpomene na naše dřívější vztahy a&#160;neopovažuje se ke mně víckrát chodit. Ve skutečnosti jsem to tak nemyslel, prostě jsem usoudil, že je drzoun. A&#160;teď mi teta sděluje, že mají smluvenou schůzku a&#160;že prostřednicí je někdejší známá obou tet, Julie Samsonovna, vdova po plukovníkovi, a&#160;prý „k&#160;ní vaše žena chodí“.</p>
			<p class="MLP-text">Vylíčím to jen krátce: Všechno mě to stálo asi tři stovky, ale za dva dny jsem to zařídil tak, že po dobu jejich schůzky budu stát v&#160;sousedním pokoji za zavřenými dveřmi a&#160;vyslechnu, co si moje žena povídá s&#160;Jefimovičem. V&#160;předvečer toho dne došlo mezi námi ke krátké, ale pro mě velmi důležité scéně.</p>
			<p class="MLP-text">Vrátila se k&#160;večeru, usedla na postel, hleděla na mě výsměšně a&#160;podupávala na kobereček. Když jsem se tak na ni díval, znenadání mě napadlo, že po celý poslední měsíc, nebo přesněji posledních čtrnáct dní byla jiná, jako vyměněná: výbojná, útočná, nemohl bych tvrdit nestoudná, ale rozháraná a&#160;jako by vyhledávala sváry. Jenomže plachost jí v&#160;tom bránila. Když taková začne vyvádět, i&#160;kdyby překročila míru, je zřejmé, že se do toho křečovitě nutí a&#160;že se s&#160;tím nedokáže při své cudnosti a&#160;stydlivosti vypořádat. Proto podobné povahy někdy příliš vybočí, až člověku zůstává rozum stát. A&#160;naopak, zkažená duše vždycky všecko zmírní, jedná proradněji, ale tváří se jakoby nic, jako by se všechno odbývalo v&#160;nejlepším pořádku a&#160;slušnosti, a&#160;tím chce nad vámi získat převahu.</p>
			<p class="MLP-text">„Je pravda, že vás vyhnali z&#160;pluku jen proto, že jste se neodvážil střílet v&#160;souboji?“ zeptala se nečekaně a&#160;oči jí zajiskřily&#160;– bylo to jako blesk z&#160;čistého nebe.</p>
			<p class="MLP-text">„Je to pravda. Důstojníci mě soudili a&#160;nakonec mě požádali, abych opustil pluk, i&#160;když už jsem si předtím podal žádost, abych mohl odejít do výslužby.“</p>
			<p class="MLP-text">„Vyhnali vás jako zbabělce?“</p>
			<p class="MLP-text">„Ano, odsoudili mě pro zbabělost. Jenže já jsem neodmítl souboj ze zbabělosti, ale protože jsem se nechtěl podvolit jejich tyranskému ortelu a&#160;vyzývat někoho na souboj, když jsem se necítil uražený. Víte,“ neudržel jsem se, „protestovat činem proti podobné tyranii a&#160;nést všecky důsledky bylo mnohem statečnější než střílet se v&#160;souboji.“</p>
			<p class="MLP-text">Neovládl jsem se a&#160;touto větou jsem zahájil vlastní obhajobu, ale ona mě chtěla znovu ponížit. Zlostně se rozesmála.</p>
			<p class="MLP-text">„A&#160;je pravda, že jste se potom tři roky toulal petrohradskými ulicemi, žebral jste a&#160;přespával pod kulečníky?“</p>
			<p class="MLP-text">„Přespával jsem i&#160;v&#160;Senné a&#160;v&#160;útulku. Ano, je to pravda, zažil jsem po svém odchodu z&#160;pluku hodně hanby a&#160;úpadku, ale nikoliv mravního&#160;– já sám jsem dokonce už tehdy nejvíc ze všech vlastní jednání nenáviděl. Byla to jen ochablost vůle a&#160;mysli, vyvolaná mou zoufalou situací. Ale to už minulo…“</p>
			<p class="MLP-text">„Ano, teď jste finančník!“</p>
			<p class="MLP-text">To byla narážka na mou zastavárnu… Ale mezitím už jsem se stačil ovládnout. Viděl jsem, že touží po vysvětlení, které by mě ponížilo, a&#160;tak jsem mlčel. Kromě toho zazvonil zákazník a&#160;já jsem odešel do vedlejší místnosti.</p>
			<p class="MLP-text">Později, tak za hodinu, už oblečená k&#160;odchodu, stanula přede mnou a&#160;prohodila:</p>
			<p class="MLP-text">„Ale před svatbou jste mi o&#160;tom nic neřekl.“</p>
			<p class="MLP-text">Neodpověděl jsem a&#160;ona odešla.</p>
			<p class="MLP-text">A&#160;tak jsem příští den stál v&#160;sousedním pokoji za dveřmi a&#160;čekal jsem, jak se rozhodne o&#160;mém dalším osudu; v&#160;kapse jsem měl schovaný revolver. Seděla u&#160;stolu v&#160;plášti a&#160;Jefimovič se předváděl. Co vám mám povídat: dopadlo to (a slouží mi to ke cti) přesně, do nejmenších podrobností tak, jak jsem tušil a&#160;předpokládal, i&#160;když jsem si nebyl vědom, že to tuším a&#160;předpokládám. Nevím, zda se vyjadřuju jasně…</p>
			<p class="MLP-text">Dopadlo to následovně: Celou hodinu jsem poslouchal, celou hodinu jsem byl přítomen zápasu té nejušlechtilejší bytosti se světáckým, zkaženým, tupým hovadem s&#160;hadí duší. Odkud, uvažoval jsem užasle, tahle naivní a&#160;plachá bytost, skoupá na slovo, tohle všechno ví? Ani ten nejvtipnější autor společenské komedie by nedokázal napsat podobnou scénu, kde dominuje ctnost plná posměšků, naivního smíchu a&#160;vznešeného pohrdání neřestí. Jak se blýskalo každé její slovo, i&#160;to nejmenší slůvko, jak vtipné byly její odpovědi, jaká správnost úsudku! A&#160;zároveň kolik téměř dívčí naivity! Vysmívala se mu do očí při jeho milostném vyznání, gestech i&#160;návrzích. Přijel, aby bez okolků přistoupil k&#160;věci, a&#160;nepředpokládal odpor. Ale jak ho usadila! Zpočátku jsem se mohl domnívat, že je to prostě koketerie zkažené, ale duchaplné bytůstky, aby se zdála nedostupnější, vzácnější. Ale kdepak, pravda zazářila jako slunce, o&#160;tom nebylo pochyb. Ona, nezkušená, se jen z&#160;předstírané prudké nenávisti ke mně odhodlala k&#160;té schůzce, ale když přihořívalo, okamžitě se jí otevřely oči. Zkrátka, tohle stvoření usilovně pátralo, jak by se mě dotklo, ať už čímkoliv, ale když už se jednou rozhodlo pro takovou špinavost, nesneslo podobné vybočení. Cožpak by tu nevinnou, čistou bytost, která má svůj ideál, dokázal okouzlit Jefimovič nebo kdokoliv jiný z&#160;těch velkopanských hovad? Naopak, byl jí k&#160;smíchu. Pravda vytryskla z&#160;její duše a&#160;rozhořčení v&#160;jejím srdci vyvolalo sarkasmus. Opakuji, ten kašpar nakonec docela ztumpachověl, seděl nasupeně a&#160;sotva odpovídal, až jsem se obával, aby ji z&#160;podlé mstivosti neurazil. A&#160;znovu opakuji: k&#160;mé cti budiž řečeno, že jsem celou tu scénu vyslechl téměř bez údivu. Jako bych se setkal s&#160;něčím známým, jako bych tam šel jen proto, abych se s&#160;tím setkal. Nevěřil jsem ničemu, sebemenšímu obvinění, i&#160;když jsem si vzal do kapsy revolver, to je pravda! A&#160;mohl jsem čekat něco jiného? Proč bych ji jinak miloval, vážil si jí, proč bych se s&#160;ní oženil? Ovšem, příliš dobře jsem poznal, jak mě nenávidí, ale zároveň jsem se přesvědčil o&#160;její bezúhonnosti. Náhle jsem tu scénu přerušil&#160;– otevřel jsem dveře. Jefimovič vyskočil. Vzal jsem ji za ruku a&#160;vybídl ji, aby se mnou odešla. Jefimovič se vzpamatoval a&#160;hlučně se rozchechtal: „Ó, prosím, nemám nic proti posvátným manželským právům, jen si ji odveďte! Abyste věděl,“ křikl za mnou, „i když se s&#160;vámi slušný člověk nemůže střílet, z&#160;úcty k&#160;vaší dámě jsem vám k&#160;službám… Máte-li ovšem dost odvahy.“</p>
			<p class="MLP-text">„Slyšíte?“ zastavil jsem ji na okamžik na prahu.</p>
			<p class="MLP-text">Po celou cestu domů jsme nepromluvili ani slovo. Vedl jsem ji za ruku a&#160;ona neodporovala. Naopak, byla ohromená, ale jen do chvíle, kdy jsme přišli před dům. Doma usedla na židli a&#160;upřeně se na mě zadívala. Byla nezvykle bledá, na jejích rtech se sice vzápětí objevil pohrdavý úsměšek, ale hleděla na mě s&#160;vítězoslavnou přísnou vyzývavostí: v&#160;první chvíli, zdá se, byla přesvědčená, že ji zastřelím. Já však beze slova vytáhl revolver z&#160;kapsy a&#160;položil ho na stůl. Dívala se střídavě na mě a&#160;na zbraň. (Všimněte si, ten revolver znala. Měl jsem ho připravený a&#160;nabitý od té doby, co jsem otevřel svůj podnik. Rozhodl jsem se, že nebudu držet velké hafany ani silného sluhu, jakého má třeba Moser. U&#160;mě otevírá zákazníkům kuchařka. Ale lidé od našeho řemesla se nemohou vzdát&#160;– pro každý případ&#160;– možnosti sebeobrany, a&#160;tak jsem si pořídil malý nabitý revolver. V&#160;prvních dnech, kdy se nastěhovala do mé domácnosti, se o&#160;mou zbraň velice zajímala, vyptávala se a&#160;já jí vysvětlil mechanismus a&#160;systém, a&#160;jednou jsem ji dokonce přemluvil, aby vystřelila na terč. Toho všeho si povšimněte.) Nevěnoval jsem pozornost jejímu vyděšenému pohledu a&#160;ulehl jsem polooblečený do postele. Byl jsem velice vyčerpaný, už bylo kolem jedenácté. Ona seděla nepohnutě dál na svém místě, ještě asi tak hodinu, pak zhasla svíčku a&#160;ulehla, rovněž oblečená, na pohovku u&#160;stěny. To bylo poprvé, co neulehla po mém boku, toho si rovněž povšimněte…</p>
			<p id="toc_marker-2-2-6" class="MLP-uroven3-nadpis">6. Otřesná vzpomínka</p>
			<p class="MLP-text-bez1radku">Teď ta otřesná vzpomínka…</p>
			<p class="MLP-text">Probudil jsem se ráno asi tak v&#160;osm hodin a&#160;v&#160;pokoji bylo už skoro světlo. Procitl jsem s&#160;plným vědomím a&#160;prudce jsem otevřel oči. Ona stála u&#160;stolu a&#160;držela v&#160;ruce revolver. Nezpozorovala, že jsem se probudil a&#160;dívám se na ni. Tu vidím, že se ke mně blíží s&#160;revolverem v&#160;ruce. Spěšně jsem zavřel oči a&#160;tvářil se, že tvrdě spím.</p>
			<p class="MLP-text">Došla až k&#160;posteli a&#160;stanula nade mnou. Všecko jsem slyšel, třebaže zavládlo mrtvé ticho, vnímal jsem je. Křečovitě se pohnula a&#160;já jsem nezadržitelně, proti své vůli, otevřel oči. Dívala se mi přímo do očí a&#160;na spánku jsem cítil revolver. Naše pohledy se střetly. Ale to trvalo jen zlomek vteřiny. S&#160;přemáháním jsem znovu zavřel oči a&#160;v&#160;tom okamžiku jsem si z&#160;celé duše umínil, že už se nepohnu a&#160;neotevřu oči, ať se stane se mnou cokoliv.</p>
			<p class="MLP-text">Stává se, že i&#160;člověk v&#160;hlubokém spánku najednou bezděčně otevře oči, dokonce na okamžik pozvedne hlavu a&#160;přeletí pohledem místnost, ale vzápětí znovu podvědomě sklesne do podušek, usne a&#160;později se na nic nepamatuje. Když jsem se setkal s&#160;jejím pohledem, ucítil jsem na spánku zbraň, ale pak jsem znovu zavřel oči a&#160;ani jsem se nepohnul, jako bych hluboce spal&#160;– mohla si opravdu myslet, že skutečně spím a&#160;nic jsem neviděl, tím spíš, že je zcela nepravděpodobné, abych v&#160;takovém okamžiku znovu zavřel oči.</p>
			<p class="MLP-text">Ano, je to nepravděpodobné. Ale přesto mohla uhodnout pravdu, blesklo mi hlavou. Ach, jaký uragán myšlenek a&#160;pocitů se přehnal ve zlomku vteřiny v&#160;mém mozku! Ať žije elektřina lidské mysli! V&#160;případě (to jsem si uvědomil), že uhodla pravdu a&#160;ví, že nespím, zdrtil jsem ji odhodláním přijmout smrt a&#160;možná se jí teď zachvěje ruka. Dřívější rozhodnost může ztroskotat na novém, mimořádně silném dojmu. Říkává se, že ti, co stojí na výšině, jsou přitahováni propastí. Domnívám se, že spousta sebevražd i&#160;vražd je zaviněna pouze tím, že někdo už vzal do rukou revolver. Tohle je rovněž propast, pětačtyřicetistupňový sráz, kde je snadné uklouznout, cosi vás neodolatelně ponouká, abyste stiskli kohoutek. Jenže vědomí, že jsem všecko viděl, o&#160;všem vím a&#160;čekám od ní mlčky smrt, ji mohlo zadržet na srázu.</p>
			<p class="MLP-text">Ticho panovalo dál a&#160;náhle jsem ucítil na spánku chladný dotyk železa. Možná že se mě zeptáte, jestli jsem pevně doufal v&#160;záchranu? Odpovím vám jako před Bohem: neměl jsem sebemenší naději, leda snad jednu proti stu. Proč jsem odevzdaně čekal na smrt? Uznejte: k&#160;čemu by mi byl život, když proti vám zbožňovaná bytost pozvedne zbraň? Kromě toho jsem si uvědomoval celou silou svého já, že se mezi námi v&#160;tomto okamžiku odehrává strašlivý zápas na život a&#160;na smrt, souboj včerejšího zbabělce, vyhnaného kamarády pro zbabělost. Věděl jsem to a&#160;ona to také věděla, jestliže zjistila, že nespím.</p>
			<p class="MLP-text">Možná že to tak ani nebylo a&#160;třeba jsem takhle ani neuvažoval, ale nejspíš bylo, i&#160;když jsem si to neuvědomoval, protože jsem na to pak myslel každou hodinu svého života.</p>
			<p class="MLP-text">Znovu se mě můžete ptát, proč jsem ji neuchránil před zločinem? Později jsem si tuto otázku tisíckrát kladl, kdykoliv jsem si s&#160;mrazením v&#160;zádech vybavoval tu vteřinu. Ale moje duše tenkrát tonula v&#160;chmurném zoufalství: cítil jsem, že hynu&#160;– koho bych ještě mohl zachránit? A&#160;jak víte, že jsem tehdy chtěl někoho zachraňovat? Kdo může tušit, co jsem tenkrát cítil?</p>
			<p class="MLP-text">Vědomí ve mně vřelo, vteřiny ubíhaly, vládlo mrtvé ticho a&#160;ona nade mnou pořád ještě stála. Znenadání ve mně ožila naděje, já sebou škubl a&#160;spěšně jsem otevřel oči. V&#160;pokoji nikdo nebyl. Vstal jsem: zvítězil jsem a&#160;ona byla navždycky poražena!</p>
			<p class="MLP-text">Zamířil jsem k&#160;snídani. Podávala se v&#160;první místnosti a&#160;ona vždycky nalévala čaj. Usedl jsem mlčky ke stolu a&#160;vzal jsem si od ní sklenici čaje. Teprve za několik minut jsem na ni pohlédl. Byla strašlivě bledá, ještě víc než včera, a&#160;dívala se na mě. Sotva ucítila můj pohled, chabě se pousmála bledými rty a&#160;v&#160;očích jí uvízla nesmělá otázka, jako by stále ještě pochybovala a&#160;ptala se sama sebe: Ví nebo neví, viděl všecko nebo neviděl? Lhostejně jsem odvrátil pohled. Po snídani jsem zamkl podnik, vypravil se na trh a&#160;koupil jsem železnou postel a&#160;zástěny. Po návratu domů jsem nařídil, aby postel dali do první místnosti a&#160;oddělili ji zástěnami. Ta postel byla určena jí, ale nezmínil jsem se o&#160;tom ani slovem. Beztak z&#160;toho pochopila, že jsem všecko viděl a&#160;všecko vím a&#160;že o&#160;tom nemůže být pochyb. Na noc jsem nechal revolver na stole jako obvykle. Večer mlčky ulehla do svého nového lože: manželství bylo „rozloučeno“, byla poražena, ale nebylo jí odpuštěno. V&#160;noci začala blouznit a&#160;ráno dostala horečku. Proležela šest neděl.</p>
		</div>
</body>
</html>