<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-31</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ" xmlns:xml="http://www.w3.org/XML/1998/namespace">
<div><p id="toc_marker-11" class="MLP-uroven1-cast para-style-override-1"><span class="char-style-override-4"></span></p>
			<p class="MLP-text-uprostred para-style-override-6">Tentokrát publikuji Zápisky pana X. To nejsem já, ale někdo úplně jiný. Soudím, že nepotřebují žádný další úvod.</p>
			<p class="MLP-uroven3-nadpis">Zápisky pana X.</p>
			<p class="MLP-text-bez1radku">Semjon Ardaljonovič si mě předevčírem podal:</p>
			<p class="MLP-text">„Prosím tě, Ivane, kdy už vystřízlivíš z&nbsp;těch svých bláznivých fantazií?“</p>
			<p class="MLP-text">Zvláštní požadavek. Nejsem žádná netykavka, jenom nesmělý člověk, ale teď ze mě udělali blázna. Náhoda tomu chtěla, že jistý malíř namaloval můj portrét a&nbsp;předtím mi řekl: „Koneckonců seš spisovatel…“ Souhlasil jsem tedy, aby mě namaloval, a&nbsp;on ten portrét uveřejnil. Čtu následující popisek: „Přistupte blíž a&nbsp;pohleďte na tu chorobnou tvář blízkou šílenství.“</p>
			<p class="MLP-text">Dejme tomu, ale přece jen, proč to takhle dává rovnou do novin? Tam má být všecko ušlechtilé, vyžadují se ideály, a&nbsp;tohle…</p>
			<p class="MLP-text">V&nbsp;krajním případě je možné to naznačit, nějak opsat, je přece stylista. Ale kdepak, to on odmítá. Dneska humor a&nbsp;vybroušený styl mizí a&nbsp;nadávky se považují za vtipy. Necítím se dotčen: člověk nemusí být bůhvíjaký spisovatel na to, aby se zbláznil. Napsal jsem povídku&nbsp;– neotiskli ji. Napsal jsem fejeton&nbsp;– nevzali ho. Nosil jsem do redakcí spoustu všelijakých fejetonů a&nbsp;všude mě odbývali: „Chtělo by to okořenit,“ prohlašovali.</p>
			<p class="MLP-text">„A&nbsp;čímpak? Snad kari kořením?“ ptám se posměšně.</p>
			<p class="MLP-text">Dokonce mě ani nepochopili. A&nbsp;tak překládám pro knihkupce z&nbsp;francouzštiny. Píšu reklamy pro obchodníky: „Veliká vzácnost! Černý čaj z&nbsp;vlastních plantáží&nbsp;– extra kvalita!“ Za oslavnou řeč na nebožtíka Petra Matvejeviče jsem shrábl pěkné peníze. Na zakázku knihkupectví jsem sepsal <span class="MLP-znak-kurziva-11b">Umění, jak se zalíbit dámám</span>. Takových knížek jsem za celý život vydal asi šest. Chci sebrat Voltairovy bonmoty, ale bojím se, jestli se našim nebudou zdát příliš neslané, nemastné. Kampak dneska s&nbsp;Voltairem! Dnes přichází ke slovu klacek, a&nbsp;ne Voltaire! Lidé by si navzájem povyráželi poslední zuby… A&nbsp;to je celá moje literární činnost. Kromě toho taky bezplatně rozesílám redakcím různá psaní se svým podpisem. Dávám poučení a&nbsp;rady, kritizuju a&nbsp;ukazuju cestu. Do jedné redakce jsem minulý týden poslal dopis&nbsp;– čtyřicátý za poslední dva roky: jenom za známky jsem utratil čtyři rubly. Mám zkrátka hroznou povahu, tak je to.</p>
			<p class="MLP-text">Myslím si, že ten malíř mě nenamaloval kvůli literatuře, ale kvůli mým dvěma symetrickým bradavicím na čele: prý je to fenomén. Ideje chybí, a&nbsp;tak vyrukoval s&nbsp;fenomény. A&nbsp;jak se mu ty bradavice povedly&nbsp;– jako živé! Tomu se prý říká realismus.</p>
			<p class="MLP-text">A&nbsp;co se týká šílenství, vloni leckoho prohlásili za blázna. A&nbsp;jakým stylem: „Takový svébytný talent… a&nbsp;nakonec se ukázalo… ostatně, to se dalo dávno předvídat…“ To je ještě poměrně mazané. Z&nbsp;čistě uměleckého hlediska se to dá dokonce pochválit. No a&nbsp;jiní to sesmolili ještě mazaněji. Což o&nbsp;to, dovádět lidi k&nbsp;šílenství, na to jsou u&nbsp;nás mistři, ale ještě nikomu se nepovedlo udělat kohokoliv mudrcem.</p>
			<p class="MLP-text">Ze všech nejchytřejší je podle mého ten, kdo se alespoň jednou za měsíc sám prohlásí pitomcem&nbsp;– to je dneska hotovej kumšt! Dřív si hlupák přinejmenším jednou za rok uvědomil, že je hlupák, ale teď&nbsp;– omyl! Zamíchali do toho takové věci, že dneska hlupáka od chytráka nerozeznáte! To provedli naschvál.</p>
			<p class="MLP-text">Vzpomínám na jeden španělský vtip o&nbsp;Francouzech: před dvě stě padesáti lety postavili první blázinec a&nbsp;zavřeli všecky svoje hlupáky do jednoho baráku, aby se ujistili, že sami mají rozum na pravém místě. Jenomže: když někoho zavřete do blázince, ještě nedokážete, že sám máte rozum: „K. se zbláznil, a&nbsp;tudíž my máme pod čepicí.“ Ne, to ještě nic neznamená.</p>
			<p class="MLP-text">A&nbsp;vůbec, aby to… nějak jsem se dostal do ráže: prskám na všecky strany, dokonce i&nbsp;posluhovačce jsem se zprotivil. Včera ke mně přijde přítel: „Měníš styl,“ povídá, „teď píšeš úsečně. Sekáš to, sekáš&nbsp;– úvodní věta, pak další úvod, potom v&nbsp;uvozovkách něco přidáš a&nbsp;znovu sekáš, sekáš…“</p>
			<p class="MLP-text">Přítel má pravdu. Se mnou se děje cosi podivného. Povaha se mění a&nbsp;hlava bolí. Začínám vidět a&nbsp;slyšet jakési prapodivné věci. Nejsou to snad hlasy, ale jako by někdo vedle mě šeptal: „Bla bla bla…“</p>
			<p class="MLP-text">Do háje s&nbsp;tím blábolením! Potřebuju se rozptýlit.</p>
			<p class="MLP-text-bez1radku--12-0">Chtěl jsem se rozptýlit a&nbsp;skončil jsem na pohřbu. Vzdálený příbuzný, kolegiátní rada. Vdova, pět neprovdaných dcer. Co jenom vydají za boty! Nebožtík se staral, ale teď&nbsp;– penzička: nezbude než utáhnout si opasky. Nikdy mě nevítali dvakrát srdečně. Nehrnul bych se k&nbsp;nim ani tentokrát, kdyby to nebyl tak mimořádný případ. Šel jsem společně s&nbsp;ostatními za rakví: nehlásili se ke mně, nosí nos moc vysoko. Moje služební uniforma je namouduši prachmizerná. Dobrých pětadvacet let jsem nebyl na hřbitově&nbsp;– to je mi náramné místo!</p>
			<p class="MLP-text">Za prvé&nbsp;– zdejší atmosféra. Sjelo se sem asi patnáct nebožtíků.</p>
			<p class="MLP-text">Pokrývky v&nbsp;různých cenách, dokonce dva katafalky, jednoho generála a&nbsp;nějaké nóbl dámy. Spousta truchlících, hodně předstíraného smutku a&nbsp;hodně neskrývaného veselí. Duchovnímu si nelze stěžovat: zisky, zisky… Ale ta atmosféra… Nechtěl bych být zdejším duchovním.</p>
			<p class="MLP-text">Nahlížel jsem opatrně do tváří nebožtíků, znám svou přecitlivělost. Mírné, ale i&nbsp;odpudivé výrazy… Celkem vzato, jejich úsměvy nevěstily nic dobrého a&nbsp;u&nbsp;některých to platilo dvojnásobně. Nepotrpím si na to: v&nbsp;noci se mi o&nbsp;nich zdá.</p>
			<p class="MLP-text">Při obřadu jsem vyšel z&nbsp;kostela na čerstvý vzduch: byl pošmourný, chladný den, ale nepršelo: to víte, říjen… Obešel jsem hroby různých tříd: třetí stojí třicet rublů a&nbsp;všecko je, jak má být, a&nbsp;přitom to tolik neleze do peněz. První a&nbsp;druhá třída&nbsp;– nebožtíky pochovají v&nbsp;kostele a&nbsp;u&nbsp;vchodu, ale to už něco stojí. Ve třetí tentokrát pohřbili asi šest nebožtíků, mezi nimi generála a&nbsp;nóbl dámu.</p>
			<p class="MLP-text">Nakoukl jsem do hrobů&nbsp;– ta hrůza! Voda, a&nbsp;jaká! Brčálově zelená… a&nbsp;to ještě nebylo všecko! Co chvíli ji hrobník vybíral čerpákem. Zatímco sloužili mši, vyšel jsem ven, za kostelní bránu. Stojí tu chudobinec a&nbsp;opodál restaurace. Není špatná: dá se tu něco zakousnout, a&nbsp;máte… Bylo tu nabito, samí smuteční hosté. Zpozoroval jsem hodně veselí, ale i&nbsp;upřímné účasti. Něco jsem pojedl a&nbsp;popil.</p>
			<p class="MLP-text">Pak jsem vlastnoručně pomáhal vynášet rakev z&nbsp;kostela na hřbitov. Proč nebožtíci v&nbsp;rakvi tolik ztěžknou? Prý ze setrvačnosti: tělo už ztratilo nad sebou vládu… nebo nějaká podobná hloupost, odporuje to mechanice i&nbsp;zdravému rozumu. Nemám rád, když někdo s&nbsp;všeobecným vzděláním se plete do řešení odborných problémů: u&nbsp;nás to dělají šmahem… Civilisté se míchají do vojenských záležitostí, dokonce do záležitostí polních maršálů, a&nbsp;lidé s&nbsp;technickým vzděláním většinou posuzují filozofické a&nbsp;ekonomické problémy.</p>
			<p class="MLP-text">Na smuteční hostinu jsem nejel. Mám svou hrdost, a&nbsp;jestliže mě příbuzní přijímali jen z&nbsp;nutnosti, proč bych se vláčel na jejich hostiny, třebaže smuteční? Jenom nechápu, proč jsem zůstal na hřbitově: sedl jsem si na náhrobek a&nbsp;příslušně jsem se zamyslel.</p>
			<p class="MLP-text">Začalo to moskevskou výstavou. A&nbsp;skončilo to údivem jako obecným tématem. Dospěl jsem k&nbsp;následujícímu závěru:</p>
			<p class="MLP-text">Je samosebou hloupé všemu se divit, ale mnohem hloupější je nedivit se ničemu&nbsp;– bůhvíproč to patří k&nbsp;dobrému tónu. Ale ve skutečnosti to stěží platí. Podle mého ničemu se nedivit je mnohem hloupější než všemu se divit. A&nbsp;pak: ničemu se nedivit je skoro totéž jako ničeho si nevážit. Hlupák si nedovede vážit ničeho.</p>
			<p class="MLP-text">„Já si především chci něčeho vážit. Umírám touhou, abych si mohl něčeho vážit,“ řekl mi nedávno jeden můj známý.</p>
			<p class="MLP-text">„Umírám touhou…“ Panebože, pomyslel jsem si, to bych to slízl, kdybych se to odvážil otisknout!</p>
			<p class="MLP-text">Upadl jsem do polospánku. Nerad čtu nápisy na náhrobcích, je to věčně jedno a&nbsp;totéž. Na desce vedle mě se válel nedojedený obložený chlebíček: bylo to hloupé a&nbsp;nehodilo se to sem. Smetl jsem ho na zem&nbsp;– nebyl to chléb, ale jen obložený chlebíček. Ostatně, není hřích rozdrobit chleba do půdy, ale na podlahu&nbsp;– to je hřích. Musím si to nalistovat v&nbsp;<span class="MLP-znak-kurziva-11b">Suvorinově kalendáři</span>.</p>
			<p class="MLP-text">Seděl jsem tak dlouho, příliš dlouho, dokonce jsem sklesl na podlouhlý balvan v&nbsp;podobě mramorové rakve. Jak se stalo, že jsem pojednou zaslechl různé hlasy? Zpočátku jsem jim nevěnoval pozornost, cítil jsem se nad to povznesen. Ale rozhovor pokračoval. Slyšel jsem jen tlumené zvuky, jako by rozmlouvající měli ústa zakrytá polštářem, ale přesto mluvili srozumitelně a&nbsp;byli docela blízko. Probral jsem se, posadil se a&nbsp;pozorně jsem naslouchal.</p>
			<p class="MLP-text">„To je, prosím, vyloučeno, Vaše Excelence. Hlásil jste srdce, já jsem vám přimazal a&nbsp;vy najednou vynesete károvou sedmu. Měl jste předem hlásit, že máte kára.“</p>
			<p class="MLP-text">„Jakápak to je zábava, hrát po paměti? Kam se podělo kouzlo hry?“</p>
			<p class="MLP-text">„To nejde, Vaše Excelence, bez domluvy nelze hrát. Měl jste se dohodnout o&nbsp;barvě. Hlásil jste srdce, já vynáším, a&nbsp;vy najednou máte károvou sedmu. Měl jste se předem dohodnout o&nbsp;kárech, prosím.“</p>
			<p class="MLP-text">„Co tě napadá, to by znamenalo hrát po paměti. A&nbsp;kam se podělo kouzlo hry?“</p>
			<p class="MLP-text">„Vyloučeno, Vaše Excelence, bez záruky nelze hrát. To by bylo zapotřebí hrát s&nbsp;nějakým ťulpasem a&nbsp;jednou při rozdávání zašvindlovat.“</p>
			<p class="MLP-text">„Jenomže ťulpase tady neseženeš.“</p>
			<p class="MLP-text">Ten se nějak naparuje… To je zvláštní a&nbsp;překvapivé. Jeden hlas solidní a&nbsp;důrazný, druhý měkce nasládlý: nevěřil bych, kdybych je neslyšel na vlastní uši. Na smuteční hostině jsem nebyl, a&nbsp;přesto tu hrají preferans… A&nbsp;copak je to za generála? Nebylo pochyb, hlasy vycházely z&nbsp;hrobů. Sklonil jsem se a&nbsp;přečetl jsem nápis na náhrobku: „Zde odpočívá generálmajor Pervojedov, rytíř takových a&nbsp;takových řádů…“ Hm. „Zemřel v&nbsp;srpnu letošního roku ve věku sedmapadesáti let… Pokoj jeho památce!“</p>
			<p class="MLP-text">Hm, aby to&nbsp;– opravdický generál! Na druhém hrobě, odkud vycházel úlisný hlas, dosud chyběl náhrobek, byla tu jen náhrobní deska. Nejspíš tu leží nějaký nováček, podle hlasu dvorní rada.</p>
			<p class="MLP-text">„Ochocho!“ ozval se další hlas, asi pět sáhů od generála, vycházející z&nbsp;čerstvého hrobu. Byl to jadrný hlas muže z&nbsp;lidu, ztlumený do laskavého, uctivého tónu. „Ochocho!“</p>
			<p class="MLP-text">„Ach, už zase škytá!“ rozlehl se povýšený štítivý hlas rozčilené dámy snad z&nbsp;lepší společnosti „To je trest, ležet vedle toho hokynáře!“</p>
			<p class="MLP-text">„Já neškytal, ani jsem nic nejed, už mám takovou náturu… Vy, milostivá, se ani tady nedokážete zbavit těch svejch kapriců…“</p>
			<p class="MLP-text">„Tak proč jste si sem lehl?“</p>
			<p class="MLP-text">„Položila mě sem manželka a&nbsp;moje dětičky, já se nikam necpal. Záhada smrti! Já bych si vedle vás neleh ani za zlatý prase! Ležím si za svý, prosím, soudě podle ceny, přiměřeně svýmu kapitálu. My si můžem dovolit třetí třídu…“</p>
			<p class="MLP-text">„Nahrabal jste si&nbsp;– zaručeně jste šidil zákazníky…“</p>
			<p class="MLP-text">„Jak jsem třeba vás moh ošidit, když jste od ledna nezaplatila ani kopejku? Máme to u&nbsp;nás v&nbsp;krámě zapsaný na dřevě, prosím.“</p>
			<p class="MLP-text">„To je hloupé, tady někomu vyčítat dluhy, náramně hloupé. Běžte nahoru a&nbsp;zeptejte se mé neteře&nbsp;– ta po mně dědila!“</p>
			<p class="MLP-text">„Kam bych teď chodil a&nbsp;kde bych se ptal? Oba jsme natáhli bačkory a&nbsp;před božím soudem jsme si rovný.“</p>
			<p class="MLP-text">„Myslíte?“ pohrdavě opáčila nebožka. „Neopovažujte se vůbec se mnou mluvit!“</p>
			<p class="MLP-text">„Ochocho!“</p>
			<p class="MLP-text">„A&nbsp;přece má hokynář před milostpaničkou respekt, Vaše Excelence…“</p>
			<p class="MLP-text">„A&nbsp;proč by neměl mít?“</p>
			<p class="MLP-text">„To je jasné, Vaše Excelence. Tady je zavedený nový pořádek.“</p>
			<p class="MLP-text">„A&nbsp;jaký?“</p>
			<p class="MLP-text">„Vždyť jsme, takříkajíc, nebožtíci, Vaše Excelence.“</p>
			<p class="MLP-text">„A&nbsp;ták! Ale pořádek musí být.“</p>
			<p class="MLP-text">„Škoda mluvit&nbsp;– to jste mě utěšili! Jestli to tady dospělo tak daleko, jak to potom vypadá tam nahoře? To jsou mi věci! Přesto jsem poslouchal dál, i&nbsp;když mnou lomcoval vztek.“</p>
			<p class="MLP-text">„Ne, já bych ještě rád pobyl na světě! Ne… víte… moc rád!“ ozval se nečekaně další hlas kdesi mezi generálem a&nbsp;rozčilenou milostpaničkou.</p>
			<p class="MLP-text">„Slyšíte, Vaše Excelence? Ten náš zase mele svou. Tři dny mlčí jako ryba a&nbsp;najednou zničehonic spustí: Já bych ještě rád pobyl na světě!“ A&nbsp;s&nbsp;jakou chutí to říká, chichichi!“</p>
			<p class="MLP-text">„A&nbsp;jak lehkomyslně…“</p>
			<p class="MLP-text">„Bere ho to, Vaše Excelence. Nadobro usíná, víme, od dubna je tady a&nbsp;najednou: ,Já bych si ještě rád pobyl na světě!‘“</p>
			<p class="MLP-text">„Je to nuda,“ podotkla Jeho Excelence.</p>
			<p class="MLP-text">„Máte pravdu, Vaše Excelence. Že bych znovu trochu popíchl sousedku, chichichi?“</p>
			<p class="MLP-text">„Ne, dovolte. Nesnáším ta náladovou hádavou ženskou. Štěkna je to.“</p>
			<p class="MLP-text">„A&nbsp;já zas nesnáším vás dva,“ odsekla opovážlivě „štěkna“. „Oba jste k&nbsp;ukousání nudní a&nbsp;neumíte mluvit o&nbsp;ničem ideálním. Já znám o&nbsp;vás jednu historku, Vaše Excelence&nbsp;– nedělejte se, prosím&nbsp;– jak vás jednou ráno lokaj vymetl koštětem zpod cizí manželské postele.“</p>
			<p class="MLP-text">„Baba mizerná!“ zavrčel generál.</p>
			<p class="MLP-text">„Matičko zlatá,“ zaúpěl znovu hokynář, „povězte nám, milostivá, a&nbsp;nemějte mi to za zlé&nbsp;– tohle mám za trest či co?“</p>
			<p class="MLP-text">„Už se zas obrací v&nbsp;hrobě, já to tušila, a&nbsp;ten puch, bože můj!“</p>
			<p class="MLP-text">„Neobracím se v&nbsp;hrobě, matičko, a&nbsp;nic ze mě netáhne, jsem eště zachovalej… Ale vy, matičko, už se rozkládáte&nbsp;– a&nbsp;proto to z&nbsp;vás táhne, že to není k&nbsp;vydržení dokonce ani na zdejším místě. Jenom ze zdvořilosti mlčím…“</p>
			<p class="MLP-text">„Ty mě budeš urážet, ohavo? Páchneš na sto honů&nbsp;– a&nbsp;tohle mně…“</p>
			<p class="MLP-text">„Ochochochocho! Už aby nastal čtyrycátej den po naší smrti… To uslyšíte nad sebou plačtivý hlasy, nářek manželky a&nbsp;tichej pláč dětí…“</p>
			<p class="MLP-text">„Proč by plakaly? Nabaští se smuteční kaše a&nbsp;odjedou. Ach, kdyby se tak aspoň někdo probudil!“</p>
			<p class="MLP-text">„Milostivá,“ promluvil úlisný úředník. „Mějte chvilku strpení&nbsp;– nováčci o&nbsp;sobě brzy dají vědět.“</p>
			<p class="MLP-text">„A&nbsp;jsou mezi nimi mladí?“</p>
			<p class="MLP-text">„Jsou, milostivá, jsou. Dokonce jeden mladík.“</p>
			<p class="MLP-text">„Ach, už je nejvyšší čas!“</p>
			<p class="MLP-text">„Ještě nezačali?“ otázala se Jeho Excelence.</p>
			<p class="MLP-text">„Dokonce ani předvčerejší nováčci se neprobrali, Vaše Excelence. Jak sám ráčíte vědět, někdy mlčí celý týden. Dobře, že je sem včera, předevčírem a&nbsp;dneska přivezli. Vždyť na deset sáhů kolem tu máme samé loňské nebožtíky.“</p>
			<p class="MLP-text">„Ano, to je zajímavé.“</p>
			<p class="MLP-text">„Abyste ráčil vědět, Vaše Excelence, dneska pochovali tajného radu Taraseviče. Poznal jsem všecky po hlase. Znám jeho synovce, spouštěl rakev do hrobu.“</p>
			<p class="MLP-text">„Hm, a&nbsp;kdepak Tarasevič leží?“</p>
			<p class="MLP-text">„Vlevo, sotva pět kroků od vás, Vaše Excelence. Skoro u&nbsp;vašich nohou, prosím… Měl byste se s&nbsp;ním seznámit…“</p>
			<p class="MLP-text">„Hm, a&nbsp;proč já bych měl začít?“</p>
			<p class="MLP-text">„On začne sám, Vaše Excelence. Dokonce si to bude pokládat za čest, věřte mi. A&nbsp;já…“</p>
			<p class="MLP-text">„Ach, ach,… ach, co se to se mnou stalo?“ zaslechl jsem náhle čísi nový vyděšený hlásek.</p>
			<p class="MLP-text">„Nováček, Vaše Excelence, chválabohu, a&nbsp;tak brzy! Jiní mlčí celý týden jako zařezaní…“</p>
			<p class="MLP-text">„Ach, někdo mladý, jak se zdá!“ vypískla milostpanička.</p>
			<p class="MLP-text">„Já, já, já… následkem komplikací, a&nbsp;tak najednou!“ zablekotal znovu mladík. „Šulc mi ještě den předtím říkal: ‚Objevily se komplikace‘… a&nbsp;já k&nbsp;ránu&nbsp;– kách! Ach, ach, ach!“</p>
			<p class="MLP-text">„Nedá se nic dělat, mladý muži,“ poznamenal blahosklonně generál, který se zjevně zaradoval z&nbsp;nového přírůstku. „Hlavu vzhůru! Račte do našeho, takříkajíc, Josafatova údolí. Jsou tu samí dobří lidé, až nás poznáte, oceníte nás. Generálmajor Vasilij Vasiljevič Pervojedov k&nbsp;vašim službám!“</p>
			<p class="MLP-text">„Ach ne! Ne a&nbsp;ne, já se vůbec ne… Léčil jsem se u&nbsp;Šulce a&nbsp;vyskytly se komplikace… Nejdřív to zasáhlo plíce, kašlal jsem a&nbsp;pak jsem se nachladil: plíce a&nbsp;chřipka… a&nbsp;pak nečekaně… ano, zcela nečekaně…“</p>
			<p class="MLP-text">„Plíce, říkáte?“ vmísil se mírně do hovoru úředník, jako by chtěl nováčka povzbudit.</p>
			<p class="MLP-text">„Ano, plíce a&nbsp;hleny a&nbsp;pak to přestalo, ale nemohl jsem dýchat… Víte, a&nbsp;pak…“</p>
			<p class="MLP-text">„Já vím, já vím. Ale když vás zlobily plíce, měl jste jít spíš k&nbsp;Ekovi a&nbsp;ne k&nbsp;Šulcovi…“</p>
			<p class="MLP-text">„Abyste věděl, pořád jsem se chystal k&nbsp;Botkinovi a&nbsp;najednou…“</p>
			<p class="MLP-text">„Botkin by vás svlíkl do naha…“</p>
			<p class="MLP-text">„Ano, slyšel jsem, že každého prý důkladně prohlédne a&nbsp;k&nbsp;pacientům se chová ohleduplně… A&nbsp;všecko prý uhodne.“</p>
			<p class="MLP-text">„Jeho Excelence měla na mysli, že je mastný,“ vysvětloval úředník.</p>
			<p class="MLP-text">„Co vás vede, bere všehovšudy tři rubly a&nbsp;napíše vám recept. Chtěl jsem k&nbsp;němu jít, ano, ano, chtěl jsem, radili mi to… Co myslíte, pánové, mám jít k&nbsp;Ekovi nebo k&nbsp;Botkinovi?“</p>
			<p class="MLP-text">„Cože? Kam?“ rozkomíhala se mrtvola generála laskavým smíchem. Úředník mu přizvukoval fistulí.</p>
			<p class="MLP-text">„Milý, veselý chlapče, mám tě ráda!“ zavřískla milostpanička, celá u&nbsp;vytržení. „Kdyby takového vedle mě položili!“</p>
			<p class="MLP-text">Ne, tohle už je trochu moc! To jsou mi nebožtíci! Ale ještě si poslechnu, co říkají, nesmím se ukvapit se závěry. Ten nováček, ten zelenáč&nbsp;– pamatuju se, že jsem ho zahlédl v&nbsp;rakvi: měl ten nejodpornější výraz na světě, výraz vyděšeného kuřete. Ale sledujme, co bude dál…</p>
			<p class="MLP-text-bez1radku--12-0">Vypukl takový zmatek, že jsem si ani všecko nezapamatoval, protože rázem se mnozí probudili: jeden vysoký úředník, kolegiátní rada, začal debatovat s&nbsp;generálem o&nbsp;projektu nové ministerské subkomise a&nbsp;o&nbsp;následném přesunu úředníků&nbsp;– tím generála pobavil. Přiznávám, i&nbsp;já jsem se dozvěděl mnoho nového, až bylo s&nbsp;podivem, jakými cestami lze získat ve zdejší metropoli povědomost o&nbsp;novinkách v&nbsp;administrativě.</p>
			<p class="MLP-text">Pak se napůl probral jeden inženýr, ale ještě dlouho blábolil naprosté nesmysly, takže naši známí ho nechali na pokoji a&nbsp;dopřávali mu, aby si do určité doby pohověl. Konečně projevila známky hrobového oživení dáma z&nbsp;lepší společnosti, která měla ráno pohřeb s&nbsp;katafalkem. Úlisný dvorní rada Lebezjatnikov, kterého jsem nenáviděl, soused generála Pervojedova, zazmatkoval a&nbsp;byl překvapen, že tentokrát všichni tak záhy procitli. Přiznávám, i&nbsp;mě to překvapilo. Ostatně, někteří z&nbsp;těch, co se probudili, byli pohřbeni před dvěma dny, například jedna mladičká šestnáctiletá chichotalka, která se smyslně, protivně chichotala.</p>
			<p class="MLP-text">„Vaše Excelence, tajný rada Tarasevič se probouzí!“ oznamoval ukvapeně Lebezjatnikov.</p>
			<p class="MLP-text">„Áaa… Cože?“ zašišlal pohrdavě, mlaskavě tajný rada.</p>
			<p class="MLP-text">V&nbsp;jeho hlase zazníval jakýsi rozmarně posměvačný tón. Zvědavě jsem naslouchal&nbsp;– v&nbsp;poslední době jsem o&nbsp;něm slyšel cosi lechtivého a&nbsp;nejvýš poplašného.</p>
			<p class="MLP-text">„To jsem, prosím, já, Vaše Excelence, moje maličkost.“</p>
			<p class="MLP-text">„Co si přejete, co je vám libo?“</p>
			<p class="MLP-text">„Pouze se chci zeptat na zdraví Vaší Excelence. Z&nbsp;nezvyku se tady každý zpočátku cítí trochu stísněně… Generál Pervojedov by si pokládal za čest, kdyby se mohl seznámit s&nbsp;Vaší Excelencí, a&nbsp;doufá…“</p>
			<p class="MLP-text">„Neslyšel jsem o&nbsp;něm.“</p>
			<p class="MLP-text">„Ale prosím vás, Vaše Excelence… Vasilij Vasiljevič Pervojedov…“</p>
			<p class="MLP-text">„To jste vy?“</p>
			<p class="MLP-text">„Ne, prosím, Vaše Excelence. Já jsem všehovšudy dvorní rada Lebezjatnikov&nbsp;– k&nbsp;vašim službám. Ale generál Pervojedov…“</p>
			<p class="MLP-text">„Nesmysl! Žádám vás, abyste mi dopřál klidu.“</p>
			<p class="MLP-text">„Nechte ho,“ zarazil nakonec sám generál Pervojedov svého odporně horlivého hřbitovního souseda.</p>
			<p class="MLP-text">„Mějte na zřeteli, Vaše Excelence, že se ještě nevzpamatoval. To on z&nbsp;nezvyku, prosím. Až se vzpamatuje, bude to brát jinak, prosím.“</p>
			<p class="MLP-text">„Nechte ho,“ opakoval generál.</p>
			<p class="MLP-text">„Vasiliji Vasiljeviči! Hej, Vaše Excelence!“ vykřikl znenadání z&nbsp;plných plic a&nbsp;se zápalem úplně nový hlas vedle rozmarné milostpaničky: velkopansky smělá módní výslovnost se střídala s&nbsp;troufalým důrazem.</p>
			<p class="MLP-text">„Už dvě hodiny vás všecky poslouchám. Ležím tady už třetí den&nbsp;– vzpomínáte si na mě, generále? Kliněvič, potkávali jsme se u&nbsp;Volokonských&nbsp;– nevím, proč vás tam taky přijímali.“</p>
			<p class="MLP-text">„Jakže, hrabě… Cožpak vy taky? A&nbsp;tak mladý… Je mi líto…“</p>
			<p class="MLP-text"><span>„I&nbsp;mně je to líto, ale, konečně, na tom nesejde… Rád bych i&nbsp;na zdejším místě co nejvíc získal. Jsem jenom černá ovce takzvané lepší společnosti, považují mě za </span><span class="MLP-znak-kurziva-11b">enfant terrible</span><span>. Můj otec byl nějaký mizerný generál a&nbsp;matku přijali do vyšších kruhů, </span><span class="MLP-znak-kurziva-11b">en haut lieu</span><span>. Společně s&nbsp;židem Zifelem jsem vloni natiskl padesát tisíc falešných bankovek a&nbsp;pak jsem to na něj píchl. Všecky peníze odvezla Julka Charpentier de Lusignan do Bordeaux. Považte, byl jsem už zasnoubený – Sčevalevské chyběly tři měsíce do šestnácti, ještě byla v&nbsp;penzionátě a&nbsp;dávali jí devadesát tisíc věna. Vzpomínáte, milostivá, jak jste mě před patnácti lety&nbsp;– to jsem byl čtrnáctileté páže&nbsp;– svedla?“</span></p>
			<p class="MLP-text">„Ach, to jsi ty, mizero, tebe zrovna pánbůh seslal, jinak se tu…“</p>
			<p class="MLP-text">„Zbytečně jste vašeho velkoobchodníka podezřívala, že ošklivě páchne… Já jenom mlčel a&nbsp;smál jsem se. To já zapáchám, proto mě pochovali v&nbsp;uzavřené rakvi.“</p>
			<p class="MLP-text">„Ach, ty bídáku! Ale stejně mám radost. Nevěřil byste, jak tady strádám&nbsp;– není tu žádný vzruch a&nbsp;chybí tu vtip.“</p>
			<p class="MLP-text">„No ano, hodlám tady zavést něco originálního, Vaše Excelence&nbsp;– nemyslím vás, Pervojedove, ale tajného radu, pana Taraseviče… Ozvěte se! Jsem Kliněvič a&nbsp;vozil jsem vás o&nbsp;půstu k&nbsp;mademoiselle Furi, slyšíte?“</p>
			<p class="MLP-text">„Slyším vás a&nbsp;věřte, moc mě těší…“</p>
			<p class="MLP-text">„Nevěřím tomu ani za zlámanou grešli, ale kašlu na to. Především vás chci obejmout, milý staroušku, ale sláva Bohu, nedokážu to. Víte vy, panstvo, co tenhle <span class="MLP-znak-kurziva-11b">grand-père</span> provedl? Umřel před třemi nebo čtyřmi dny a&nbsp;představte si, zanechal po sobě celých čtyři sta tisíc erárního dluhu. Ta suma byla určená vdovám a&nbsp;sirotkům a&nbsp;on s&nbsp;ní jako jediný hospodařil, takže osm let na to nikdo nekápl. V&nbsp;duchu vidím, jak všichni protáhli obličeje a&nbsp;jak nebožtíka častují… Svůdná myšlenka, není-liž pravda? Celý rok jsem se divil, že takovému sedmdesátiletému dědkovi, podagristovi, prolezlému dnou, zbývá tolik sil na prostopášnosti&nbsp;– a&nbsp;tohle je rozluštění té hádanky. Všechny ty vdovy a&nbsp;sirotci&nbsp;– už pouhá myšlenka na ně ho ještě víc rozpalovala. Dávno jsem to věděl, nikdo jiný než já, Charpentierová mi to vyzvonila. Když jsem se to dozvěděl, přátelsky jsem ho o&nbsp;Velikonocích oslovil: ‚Dej mi pětadvacet tisíc, jinak na tebe zítra pošlu revizi!‘ A&nbsp;považte, našlo se u&nbsp;něho všehovšudy třináct tisíc, takže, jak se zdá, umřel v&nbsp;pravý čas. <span class="MLP-znak-kurziva-11b">Grand-père</span>, <span class="MLP-znak-kurziva-11b">grand-père</span>, slyšíte mě?“</p>
			<p class="MLP-text">„<span class="MLP-znak-kurziva-11b">Cher </span>Kliněvič, naprosto s&nbsp;vámi souhlasím, jenomže… zbytečně se pouštíte do takových podrobností. V&nbsp;životě je tolik utrpení, strastí a&nbsp;tak málo odměn… Nakonec jsem se zatoužil uklidnit a&nbsp;doufám, že i&nbsp;tady ledacos vytěžím…“</p>
			<p class="MLP-text">„Dám hlavu za to, že už vyčenichal Katchen Berestovou!“</p>
			<p class="MLP-text">„Kterou? Kterou Katchen?“ rozechvěl se vzrušením starcův hlas.</p>
			<p class="MLP-text">„Leží vlevo, pět kroků ode mě a&nbsp;od vás rovných deset. Už je to pátý den, a&nbsp;kdybyste věděl, <span class="MLP-znak-kurziva-11b">grand-père</span>, jaká je to potvora! Z&nbsp;dobré rodiny, vzdělaná, ale hotové monstrum&nbsp;– učiněné monstrum až na půdu! Tam nahoře jsem ji nikomu neukazoval, nechával jsem si ji pro sebe… Katchen, ozvi se!“</p>
			<p class="MLP-text">„Chichichi!!“ vypískl nakřáplý dívčí hlásek, pichlavý jako bodnutí jehly. „Chichichi!“</p>
			<p class="MLP-text">„Blon-dý-neč-ka?“ zažblebtal <span class="MLP-znak-kurziva-11b">grand-père</span>.</p>
			<p class="MLP-text">„Chichichi!“</p>
			<p class="MLP-text">„Už dlouho…“ zablekotal stařec a&nbsp;nemohl popadnout dech, „sním o&nbsp;blondýnečce… asi tak patnáctileté… a&nbsp;obzvlášť v&nbsp;takovém prostředí…“</p>
			<p class="MLP-text">„Ach, to je netvor!“ zvolala milostpanička.</p>
			<p class="MLP-text">„Stačí!“ usoudil Kliněvič. „Jak vidím, je to skvělý materiál. Neprodleně to tady rozjedeme. Hlavně abychom vesele strávili čas, co nám ještě zbývá. Kolik nám vlastně zbývá? Hej vy, jakýs takýs ouřado, Lebezjatnikove… Slyšel jsem, že vám tak říkají…“</p>
			<p class="MLP-text">„Dvorní rada Semjon Jevsejič Lebezjatnikov, k&nbsp;vašim službám. Velice, velice mě těší!“</p>
			<p class="MLP-text">„Na to vám kašlu, ale vypadá to, že se to vyznáte. Za prvé mi povězte&nbsp;– už od včerejška se tomu nemohu vynadivit&nbsp;– jak to, že tady mluvíme? Jsme přece mrtví, a&nbsp;přesto mluvíme, zdánlivě se hýbáme, ale ve skutečnosti ani nemluvíme, ani se nehýbáme. Co je to za fígl?“</p>
			<p class="MLP-text">„Kdybyste si přál, barone, Platon Nikolajevič by vám to uměl vysvětlit líp než já.“</p>
			<p class="MLP-text">„Kdo je to? Neotálejte, k&nbsp;věci…“</p>
			<p class="MLP-text">„Platon Nikolajevič je náš samorostlý filozof, přírodozpytec a&nbsp;magistr. Vydal několik filozofických spisů, ale už tři měsíce spí, takže ho teď nedokážeme vzbudit. Jednou týdně zamumlá pár slov, ale jsou to bláboly.“</p>
			<p class="MLP-text">„K&nbsp;věci, k&nbsp;věci!“</p>
			<p class="MLP-text">„Vykládá to všecko tím nejprostším faktem, totiž že když jsme byli ještě naživu, považovali jsme chybně tamější smrt za skutečnou. Tělo ve zdejším světě zdánlivě ožívá, pozůstatky života se soustřeďují, ale pouze ve vědomí. Takže&nbsp;– neumím to vyjádřit&nbsp;– život pokračuje jakoby ze setrvačnosti. Podle jeho názoru se všecko soustřeďuje kdesi ve vědomí a&nbsp;trvá to dva nebo tři měsíce… Někdy až půl roku… Je tu kupříkladu jeden, co se skoro úplně rozpadl, ale jednou za šest neděl zabručí cosi nesmyslného&nbsp;– ‚bla bla bla‘. I&nbsp;v&nbsp;něm dříme jiskra života…“</p>
			<p class="MLP-text">„To je dost hloupé. A&nbsp;jak to, že třeba já jsem ztratil čich, a&nbsp;přesto cítím puch?“</p>
			<p class="MLP-text">„Hm… to je… he he… Tady už se náš filozof pustil do jakýchsi mlhavých úvah. Právě o&nbsp;čichu poznamenal, že zápach, jaký cítíme, je mravní hniloba, he he he! Je to zápach duše a&nbsp;má nás pobídnout, abychom se za ty dva tři měsíce vzpamatovali… Je to prý, takříkajíc, poslední milosrdenství… Jenomže podle mého je tohle všecko mystické blouznění, barone, v&nbsp;jeho situaci naprosto omluvitelné…“</p>
			<p class="MLP-text">„Stačí! Jsem přesvědčen, že to všecko je hloupost. Hlavní jsou ty dva tři měsíce života a&nbsp;nakonec&nbsp;– bla bla bla. Navrhuji, abychom všichni strávili ty dva měsíce co možná nejpříjemněji, a&nbsp;proto musíme začít jinak, od začátku. Panstvo, navrhuju, abychom odhodili všechen stud!“</p>
			<p class="MLP-text">„Ano, odhoďme, odhoďme!“ ozvaly se mnohé hlasy, dokonce i&nbsp;ty nové, to znamená, že se mezitím nováčci probudili. Zvlášť ochotně zaduněl bas právě procitlého inženýra. Dívka Katchen se radostně zachichotala.</p>
			<p class="MLP-text">„Ach, jak toužím odhodit veškerý stud!“ vykřikla nadšeně milostpanička.</p>
			<p class="MLP-text">„Slyšíte? Když už i&nbsp;milostivá chce odhodit veškerý stud…“</p>
			<p class="MLP-text">„Ano, tam nahoře jsem se přes všechno přece jen styděla, Kliněviči, ale tady strašně toužím odhodit veškerý stud…“</p>
			<p class="MLP-text">„Chápu, Kliněviči,“ zahřměl inženýrův bas, „že navrhujete začít zdejší život na novém, rozumném základu…“</p>
			<p class="MLP-text">„Na to kašlu! S&nbsp;tímhle počkáme na Kudějarova, včera ho přinesli. Až se vzbudí, všechno vám vysvětlí. To je třída, osobnost! Zítra, myslím, přivlečou dalšího přírodovědce, pravděpodobně jednoho důstojníka, a&nbsp;jestli se nemýlím, tak za tři čtyři dny jednoho fejetonistu, možná společně s&nbsp;redaktorem. Ostatně, čert je vem! Jsme dobrá parta a&nbsp;všechno se samočinně vytříbí. Prozatím bych si přál, abychom nelhali. Nic jiného si nepřeju, to je nejdůležitější. Na světě se nedá žít a&nbsp;nelhat, protože život a&nbsp;lež jsou synonyma. Ale tady pro legraci nebudeme lhát. Sakra, hrob přece už něco znamená! Všichni budeme nahlas vyprávět svoje životní příběhy a&nbsp;nebudeme se za nic stydět. Já začnu. Abyste věděli, jsem zvrhlík. Tam nahoře bylo všecko spoutáno shnilými provazy. Pryč s&nbsp;nimi, pryč s&nbsp;pouty! Prožijeme ty dva měsíce v&nbsp;té nejnestoudnější pravdě! Svlékneme se, obnažíme!“</p>
			<p class="MLP-text">„Obnažíme, obnažíme!“ zakřičely všechny hlasy.</p>
			<p class="MLP-text">„Strašně toužím se obnažit!“ vyjekla milostpanička.</p>
			<p class="MLP-text">„Ach, ach… Vidím, že tu bude veselo. Nechci k&nbsp;Ekovi!“</p>
			<p class="MLP-text">„Ne, já bych hrozně rád ještě pobyl na světě, hrozně rád!“</p>
			<p class="MLP-text">„Chichichi,“ zachichotala se Katchen.</p>
			<p class="MLP-text">„Předně nám to nikdo nemůže zakázat… Pervojedov, jak vidím, se zlobí, ale nedosáhne na mě. Souhlasíte, <span class="MLP-znak-kurziva-11b">grand–père</span>?‘</p>
			<p class="MLP-text">„Naprosto souhlasím. S&nbsp;největší radostí, ale pod podmínkou, že první začne vyprávět svou biografii Katchen.“</p>
			<p class="MLP-text">„Protestuju! Co nejdůrazněji protestuju!“ pronesl rezolutně generál Pervojedov.</p>
			<p class="MLP-text">„Vaše Excelence!“ zablekotal ztlumeným hlasem spěšně, vzrušeně šejdíř Lebezjatnikov. „Vaše Excelence,“ přesvědčoval generála, „když budeme souhlasit, bude to pro nás výhodnější. Víte, to děvče… a&nbsp;konečně, všecky ty nejrůznější žerty…“</p>
			<p class="MLP-text">„Dejme tomu, ale…“</p>
			<p class="MLP-text">„Je to výhodnější, Vaše Excelence, namouduši! Třeba jen na zkoušku…“</p>
			<p class="MLP-text">„Dokonce ani v&nbsp;hrobě mi nedopřejí klidu!“</p>
			<p class="MLP-text">„Za prvé vy, generále, hrajete v&nbsp;hrobě preferans, a&nbsp;za druhé, my na vás kaš-le-me,“ slabikoval Kliněvič.</p>
			<p class="MLP-text">„Vážený pane, žádám vás, abyste se nezapomínal!“</p>
			<p class="MLP-text">„Cože? Vy na mě nedosáhnete a&nbsp;já vás mohu odsud dráždit jako Julčina mopslíka… A&nbsp;vůbec, panstvo, jakýpak je to generál? To tam nahoře býval generál, ale tady je&nbsp;– bublina!“</p>
			<p class="MLP-text">„Žádná bublina… Já i&nbsp;tady jsem…“</p>
			<p class="MLP-text">„Tady shnijete v&nbsp;rakvi a&nbsp;zbude z&nbsp;vás všehovšudy šest mosazných knoflíků.“</p>
			<p class="MLP-text">„Bravo, Kliněviči, chachacha!“ zavřískaly hlasy.</p>
			<p class="MLP-text">„Sloužil jsem svému panovníkovi… Mám kord…“</p>
			<p class="MLP-text">„Můžete jím zapichovat myši… A&nbsp;pak&nbsp;– nikdy jste ho nevytasil.“</p>
			<p class="MLP-text">„Na tom, prosím, nezáleží. Byl jsem součástí celku.“</p>
			<p class="MLP-text">„Těch součástí je… a&nbsp;všelijakých.“</p>
			<p class="MLP-text">„Bravo, Kliněviči, chachacha!“</p>
			<p class="MLP-text">„Nechápu, co je to kord,“ přiznal se inženýr.</p>
			<p class="MLP-text">„Utečeme před Prušáky jako myši, nebo nás rozpráší!“ vykřikl neznámý vzdálený hlas, zalykající se nadšením.</p>
			<p class="MLP-text">„Kord&nbsp;– to je čest!“ vyštěkl generál, ale byl jsem jediný, kdo ho zaslechl. Vypukl zběsilý dlouhotrvající řev, křik a&nbsp;ryk, ale byl slyšet jen nedočkavý jekot milostpaničky. „Rychle, rychle! Ach, kdy už se obnažíme?“</p>
			<p class="MLP-text">„Ochocho! Tohle je hotová kalvárie,“ houkl muž z&nbsp;lidu a…<a id="x.8417"></a></p>
			<p class="MLP-text">Vtom jsem kýchl. Nečekaně a&nbsp;mimoděk, ale výsledek byl překvapivý: všechno ztichlo jako na hřbitově, všechno zmizelo jako sen. Zavládlo vskutku hrobové ticho. Nemyslím, že by se přede mnou zastyděli: rozhodli se přece odhodit veškerý stud! Počkal jsem asi pět minut, ale neozvalo se ani jediné slovo, jediný zvuk. Nedá se předpokládat, že by se nebožtíci polekali případného špicla, který by je udal policii&nbsp;– vždyť co tady zmůže policie? Bezděčně usuzuju, že mají přece jen nějaké tajemství a&nbsp;pečlivě je střeží před námi, smrtelníky.</p>
			<p class="MLP-text">Moji drazí, ještě vás navštívím, řekl jsem si v&nbsp;duchu a&nbsp;s&nbsp;těmi slovy jsem opustil hřbitov.</p>
			<p class="MLP-text-bez1radku--12-0">Ne, to nesmím připustit: ne, opravdu ne! To blábolení mě nepřivádí do rozpaků (ukázalo se, co je to zač!).</p>
			<p class="MLP-text">Zvrácenost v&nbsp;takovém místě, poslední zmařené naděje, zvrhlost ochablých hnijících mrtvol&nbsp;– dokonce nešetří ani posledními okamžiky vědomí! Jsou jim dány, darovány, a&nbsp;oni… A&nbsp;potom&nbsp;– na takovém místě! Ne, to nesmím připustit...</p>
			<p class="MLP-text">Navštívím i&nbsp;jiná oddělení a&nbsp;všude našpicuju uši. Tak tak, je zapotřebí naslouchat všude, abyste si udělali správnou představu, a&nbsp;nejenom na jednom konci. Co když padnu na něco útěšného?</p>
			<p class="MLP-text">Ale k&nbsp;nim se ještě vrátím. Slíbili, že budou vyprávět svoje životní příběhy a&nbsp;všelijaké anekdoty. Fuj! Ale vrátím se, určitě se tam vrátím: je to věc cti!</p>
			<p class="MLP-text">Odnesu to do <span class="MLP-znak-kurziva-11b">Občana</span>&nbsp;– tam taky uveřejnili portrét jednoho redaktora. Třeba to otisknou.</p>
			<p class="MLP-text para-style-override-1"><span></span></p>
		</div>
</body>
</html>