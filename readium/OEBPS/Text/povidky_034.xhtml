<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-26</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-9-9" class="MLP-uroven2-kapitola">9</p>
			<p class="MLP-text-bez1radku--I---0-12">Sedmnáctého listopadu obdržel Ivan Petrovič městskou poštou dva dopisy na svoje jméno, rozpečetil první a&#160;vytáhl nedbale, ve spěchu napsané psaníčko rukou jeho ženy, adresované Jevgeniji Nikolajeviči a&#160;datované 4. srpna. Nic jiného v&#160;obálce nebylo. Ivan Petrovič četl:</p>
			<p class="MLP-text-bez1radku">Sbohem, sbohem, Jevgeniji Nikolajeviči! Bůh Vám to vynahradí. Buďte šťasten&#160;– mě čeká krutý osud, až je mi z&#160;toho úzko. Byla to Vaše vůle. Nebýt tetičky, svěřila bych se Vám. Nevysmívejte se ani mně, ani tetičce. Zítra mám svatbu. Tetička je ráda, že se našel hodný člověk a&#160;bere si mě bez věna. Dnes jsem si ho poprvé pozorně prohlédla. Jak se zdá, je to dobrák. Pospíchají na mě… Buďte sbohem, sbohem… můj milý! Vzpomeňte si na mě někdy&#160;– já na Vás nikdy nezapomenu. Sbohem. Podepíšu i&#160;tenhle poslední lístek jako první… vzpomínáte?</p>
			<p class="MLP-dopis-podpis">Taťjána</p>
			<p class="MLP-text-bez1radku--I---12-12">Druhý dopis zněl takto:</p>
			<p class="MLP-text-bez1radku">Ivane Petroviči! Zítra dostanete nové galoše: nejsem zvyklý tahat peníze z&#160;cizích kapes, ani paběrkovat všelijaké zbytky.</p>
			<p class="MLP-text">Jevgenij Nikolajevič v&#160;těchto dnech odjíždí do Simbirsku, aby vyřídil záležitosti svého dědečka, a&#160;prosil mě, abych se poptal po spolucestujícím: není libo se připojit?</p>
			<p class="MLP-text para-style-override-1"><span></span></p>
		</div>
</body>
</html>