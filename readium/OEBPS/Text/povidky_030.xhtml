<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-22</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-9-5" class="MLP-uroven2-kapitola">5<br/><a id="x.8391"></a>(<a id="x.8394"></a>Petr Ivanyč Ivanu Petroviči)</p>
			<p class="MLP-text-doprava para-style-override-5">11. listopadu</p>
			<p class="MLP-text-bez1radku">Milý, velectěný příteli, Ivane Petroviči!</p>
			<p class="MLP-text-bez1radku">Váš list mě rozhořčil do hloubi duše. Není Vám hanba, můj drahý, ale nespravedlivý příteli, takhle jednat se svým největším příznivcem? Nevyjasnit si celou věc a&#160;pospíšit si urazit mě takovým urážlivým podezřením?! Spěchám odpovědět na Vaše obvinění. Včera jste mě nezastal doma proto, že jsem byl nečekaně, náhle povolán k&#160;loži umírající. Tetička Eufimie Nikolajevna skonala včera večer v&#160;jedenáct hodin. Příbuzní mne jednomyslně zvolili organizátorem celého toho plačtivého, smutného ceremoniálu. Měl jsem tolik vyřizování, že jsem ani dnes ráno nestihl sejít se s&#160;Vámi nebo alespoň napsat Vám pár řádků. Upřímně lituji toho nedorozumění, které mezi námi vzniklo. Moje slova o&#160;Jevgeniji Nikolajeviči, prohozená letmo a&#160;žertem, jste pochopil zcela opačně a&#160;celé záležitosti jste vtiskl pro mě hluboce urážlivý význam. Připomínáte peníze a&#160;vyjadřujete ohledně té věci znepokojení. Bez váhání jsem připraven uspokojit všechna Vaše přání a&#160;požadavky, ačkoliv mimochodem musím připomenout, že peníze, tři sta padesát rublů ve stříbře, jsem od Vás přijal minulý týden za dohodnutých podmínek, a&#160;nikoliv že bych si je půjčil. V&#160;posledním případě by zajisté existovalo potvrzení. Nesnižuji se k&#160;vysvětlování dalších bodů, vyložených ve Vašem dopise. Vidím, že je to nedorozumění, spatřuji v&#160;tom Vaši obvyklou ukvapenost, horkou hlavu a&#160;přímočarost. Vím, že Vaše srdečnost a&#160;přímá povaha Vám nedovolí, aby se ve Vašem srdci zahnízdily pochybnosti, a&#160;že mi nakonec Vy první podáte ruku. Zmýlil jste se, Ivane Petroviči, obrovsky jste se zmýlil!</p>
			<p class="MLP-text">Bez ohledu na to, že Váš list mě hluboce ranil, byl bych první, kdo by ještě dnes k&#160;Vám zašel a&#160;požádal o&#160;prominutí, ale mám od včerejška tolik starostí, že jsem naprosto zničen a&#160;sotva se držím na nohou. K&#160;dovršení všech malérů moje žena ulehla a&#160;bojím se, že to bude vážné. Pokud jde o&#160;maličkého, chválabohu je mu líp. Odkládám pero… povinnosti mě volají, a&#160;je jich spousta.</p>
			<p class="MLP-text">S&#160;Vaším dovolením zůstávám, můj drahocenný příteli… atd.</p>
		</div>
</body>
</html>