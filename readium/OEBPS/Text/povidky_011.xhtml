<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-8</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-2-3" class="MLP-uroven2-kapitola">K<a id="x.8359"></a>APITOLA DRUHÁ</p>
			<p id="toc_marker-2-3-1" class="MLP-uroven3-nadpis para-style-override-2">1. Sen hrdosti</p>
			<p class="MLP-text-bez1radku">Lukerja mi právě sdělila, že u&#160;mne nezůstane, a&#160;jakmile pochovají paní, že odejde. Asi pět minut jsem klečel a&#160;modlil se, chtěl jsem se modlit hodinu a&#160;namísto toho pořád jen uvažuju a&#160;uvažuju, mám bolavou hlavu i&#160;myšlenky&#160;– proč bych se modlil, je to jenom hřích! Taky se divím, že nejsem ospalý: při velkém, příliš velkém hoři se člověku po prvních nejsilnějších otřesech zpravidla chce spát. Odsouzenci na smrt prý poslední noc nezvykle tvrdě spí. A&#160;tak to má být, odpovídá to přirozenosti, jinak by nestačily síly… Lehl jsem si na pohovku, ale neusnul jsem…</p>
			<p class="MLP-text">Po celých šest neděl, co stonala, jsme ji ve dne v&#160;noci ošetřovali&#160;– já, Lukerja i&#160;ošetřovatelka z&#160;povolání, kterou jsem najal. Nelitoval jsem peněz, naopak, toužil jsem utrácet pro ni co nejvíc. Povolal jsem doktora Schrӧdera a&#160;platil jsem mu deset rublů za jednu návštěvu. Když nabyla vědomí, snažil jsem se jí příliš nechodit na oči. Ale ostatně, proč to všechno líčím? Když vstala, tiše, mlčky zasedla v&#160;mém pokoji ke zvláštnímu stolku, který jsem pro ni koupil… Pravda, mlčeli jsme, totiž později jsme dokonce začali spolu mluvit, ale bavili jsme se výhradně o&#160;obyčejných věcech. Přirozeně jsem se úmyslně o&#160;ničem nešířil, ale dobře jsem si všiml, že ani ona neřekne zbytečné slovo. Připadalo mi to z&#160;její strany naprosto pochopitelné, je příliš otřesená a&#160;poražená, myslel jsem si, musím jí poskytnout možnost, aby zapomněla a&#160;zvykla si. A&#160;tak jsme tedy mlčeli, ale já se ustavičně připravoval na budoucnost. Myslel jsem si, že ona právě tak, a&#160;hrozně mě zajímalo, o&#160;čem asi přemýšlí.</p>
			<p class="MLP-text">Ještě něco prozradím: samozřejmě nikdo nemá sebemenší tušení, co všecko jsem vytrpěl, když jsem v&#160;době její nemoci sténal u&#160;jejího lůžka. Ale sténal jsem jen pro sebe a&#160;tlumil jsem svůj nářek dokonce i&#160;před Lukerjou. Nedovedl jsem si představit, připustit, že by zemřela, aniž by se všecko dozvěděla. Když nebezpečí pominulo a&#160;začalo se jí navracet zdraví, rychle, jak si vzpomínám, jsem se uklidnil. Ba dokonce jsem se rozhodl co možná <span class="MLP-znak-kurziva-11b">oddálit naši budoucnost</span> a&#160;ponechat prozatím všecko při starém. Tehdy se dělo se mnou něco podivného, zvláštního, jinak to neumím nazvat: triumfoval jsem a&#160;už jen to pouhé vědomí mě zcela uspokojovalo. Tak uplynula zima. Ach, jak jsem byl po celou tu zimu spokojený&#160;– jako nikdy!</p>
			<p class="MLP-text">Abyste věděli, v&#160;mém životě existovala jedna hrozivá vnější okolnost, která mě až do té katastrofy dennodenně, každou hodinu drtila, totiž ztráta dobré pověsti a&#160;můj nucený odchod z&#160;pluku. Stručně řečeno, byla to tyranská nespravedlnost. Kamarádi v&#160;pluku mě neměli rádi pro mou nepoddajnou a&#160;možná směšnou povahu. Často se stává, že to, co pokládáte za vznešené, posvátné a&#160;úctyhodné, neznámo proč připadá tlupě vašich kamarádů směšné. Ale já jsem nebyl oblíbený ani ve škole. Mě nikdo nikdy neměl rád. Ani Lukerja mě nemůže mít ráda. Ten případ v&#160;pluku byl sice důsledek mé neoblíbenosti, ale nesporně tu sehrála roli náhoda. Říkám to proto, že není nic potupnějšího, nesnesitelnějšího, než zahynout vinou náhody, nešťastné shody okolností, která mohla nenápadně odplynout jako oblaka. Pro inteligentního člověka je to ponižující. Můj případ byl následující:</p>
			<p class="MLP-text"><span>O&#160;přestávce v&#160;divadle jsem odešel do bufetu. Husar A-ov, který náhle vešel, hlasitě přede všemi přítomnými důstojníky i&#160;obecenstvem začal mluvit se dvěma svými husary o&#160;tom, že ve foyeru kapitán našeho pluku Bezumcev právě ztropil skandál „a je nejspíš opilý“. Rozhovor vázl a&#160;všecko to byl omyl, kapitán Bezumcev totiž vůbec nebyl opilý a&#160;k&#160;žádnému skandálu nedošlo. Husaři převedli řeč jinam a&#160;tím to skončilo. Ale druhý den ta historka pronikla do našeho pluku a&#160;hned se začalo šířit, že v&#160;bufetu jsem byl z&#160;našeho pluku jenom já, a&#160;když se husar A-ov troufale vyjádřil o&#160;kapitánovi, nezarazil jsem ho. Ale proč bych to dělal? Jestliže měl na kapitána spadeno, byla to jejich osobní věc&#160;– proč bych se do toho míchal? Zatím však důstojníci shledali, že nešlo o&#160;osobní záležitost, ale že se to týkalo celého pluku, a&#160;poněvadž ze všech našich důstojníků jsem byl u&#160;toho jen já, dokázal jsem svým jednáním všem přítomným i&#160;veřejnosti, že v&#160;našem pluku jsou důstojníci, kterým příliš nezáleží na osobní cti ani na cti jejich pluku. Nemohl jsem s&#160;takovým názorem souhlasit. Dali mi na srozuměnou, že mohu ještě všecko napravit tím, že požádám husara A-ova, i&#160;když opožděně, o&#160;zadostiučinění. Netoužil jsem po tom a&#160;v&#160;podráždění jsem hrdě odmítl. A&#160;okamžitě jsem si podal žádost o&#160;propuštění do výslužby. To je celá historie. Nesklonil jsem se, ale byl jsem duševně zlomený. Můj rozum i&#160;vůle ochably. Právě v&#160;té době jsem se dozvěděl, že sestřin muž v&#160;Moskvě rozházel celé naše nevelké jmění i můj nepatrný podíl, a&#160;já se ocitl na ulici a&#160;bez groše. Mohl jsem vstoupit do služby, ale neudělal jsem to: když jsem svlékl oslnivou uniformu, nemohl jsem jít sloužit třeba někam ke dráze. A&#160;tak když ostuda, tak ostuda, když hanba, tak hanba, když pád, tak pád, čím hůř, tím líp&#160;– tuhle cestu jsem zvolil. Následovaly tři roky pochmurných vzpomínek, a&#160;dokonce útulek. Před půldruhým rokem zemřela v&#160;Moskvě bohatá stařena, moje kmotra, a&#160;mezi jinými mně nečekaně odkázala tři tisíce. Po úvaze jsem rozhodl o&#160;svém dalším osudu. Umínil jsem si zřídit zastavárnu a&#160;neprosit nikoho za odpuštění: mít peníze, později vlastní kout a&#160;začít nový život, vzdálený dřívějším vzpomínkám&#160;– to byl můj plán. Nicméně moje chmurná minulost a&#160;navždy ztracená pověst mě každou hodinu i&#160;minutu skličovaly. Tehdy jsem se oženil. Nevím, jestli to byla náhoda, nebo ne. Ale když jsem vedl svou ženu do svého domu, domníval jsem se, že přivádím přítele&#160;– moc jsem ho potřeboval. Ale věděl jsem, že ho musím připravit, dohníst, a&#160;dokonce porazit. Mohl jsem snad zničehonic všechno naráz vysvětlovat šestnáctileté, předem zaujaté bytůstce? Mohl bych ji například přesvědčit, nebýt té strašné katastrofy s&#160;revolverem, že nejsem žádný zbabělec a&#160;že mě u&#160;pluku obvinili ze zbabělosti neprávem? Ale ta katastrofa mi přišla vhod. Tím, že jsem přestál zkoušku s&#160;revolverem, pomstil jsem se své chmurné minulosti. Třebaže se o&#160;tom nikdo nedozvěděl, </span><span class="MLP-znak-kurziva-11b">ona</span><span> to věděla, a&#160;to bylo podstatné, vždyť byla pro mě vším, ztělesňovala veškerou naději, budoucnost, o&#160;které jsem snil. Byla jediný člověk, kterého jsem si pro sebe vychovával, nikoho jiného jsem nepotřeboval&#160;– a&#160;najednou všechno pochopila, přinejmenším to, že se neprávem ukvapeně spojila s&#160;mými nepřáteli. Ta myšlenka mě uváděla v&#160;nadšení. V&#160;jejích očích už jsem nemohl vypadat jako darebák, snad jen podivín, ale to pomyšlení po všem, co se stalo, se mi docela zamlouvalo: podivínství není vada, naopak, někdy ženskou duši přitahuje. Zkrátka jsem oddálil rozuzlení: to, co se událo, mě dostatečně uklidňovalo a&#160;poskytovalo nepřeberné množství materiálu, podnětů pro mé sny. To je ta smůla, že jsem snílek, mně stačily moje podněty a&#160;o&#160;ní jsem doufal, že </span><span class="MLP-znak-kurziva-11b">počká</span><span>.</span></p>
			<p class="MLP-text">Tak uplynula zima v&#160;jakémsi očekávání. Rád jsem ji potají sledoval, když sedávala u&#160;svého stolku. Pracovala, spravovala prádlo a&#160;po večerech čítávala knihy, které si brala z&#160;mé skříně. Výběr knih by měl rovněž svědčit v&#160;můj prospěch. Téměř nevycházela z&#160;domu. K&#160;večeru jsem ji vodil denně na procházku, ale neprocházeli jsme se mlčky jako dřív. Snažil jsem se tvářit, jako bychom nemlčeli a&#160;hovořili souhlasně, ale jak jsem řekl, oba jsme byli skoupí na slovo. Jednal jsem s&#160;rozmyslem, myslel jsem si, že je nezbytně nutné „poskytnout jí čas“. Je samozřejmě divné, že mě ani jednou do konce zimy nenapadlo, že ji se zalíbením úkradkem pozoruji, ale já sám jsem za celou zimu nezachytil jediný její pohled! Přikládal jsem to na vrub její plachosti. Působila po nemoci tak plaše, nesměle a&#160;bezbranně. „Ne, raději vyčkej a&#160;ona sama jednou k&#160;tobě přijde.“</p>
			<p class="MLP-text">Ta myšlenka mě uváděla v&#160;nadšení. Musím dodat, že někdy jsem se schválně rozohňoval a&#160;živil ve svém srdci i&#160;mozku zatrpklost vůči ní. To trvalo nějaký čas. Jenže v&#160;mé duši nikdy nestačila dozrát a&#160;upevnit se nenávist. Tak jako tak jsem cítil, že je to něco jako hra. Ani tenkrát, když jsem zpřetrhal naše manželství tím, že jsem jí koupil oddělenou postel a&#160;zástěny, jsem v&#160;ní nikdy nedokázal vidět vražedkyni. Ne proto, že bych její zločin posuzoval lehkomyslně, nýbrž proto, že jsem měl tu soudnost a&#160;od prvního dne jí zcela odpustil, dokonce ještě předtím, než jsem koupil zmíněnou postel. Zkrátka, bylo to z&#160;mé strany podivínství, mám přece svoje přísné mravní zásady. Naopak v&#160;mých očích byla natolik poražená, ponížená a&#160;rozdrcená, že jsem ji trýznivě litoval, i&#160;když se mi při tom všem zamlouvala myšlenka na její ponížení. Hřálo mě vědomí převahy.</p>
			<p class="MLP-text">Tu zimu se mi podařilo vykonat několik dobrých skutků. Prominul jsem dva dluhy a&#160;půjčil jsem jedné chudé ženě peníze jen tak, bez sebemenší záruky. Neřekl jsem jí o&#160;tom a&#160;neudělal jsem to proto, aby se to dozvěděla: ale ta žena sama přišla a&#160;skoro na kolenou mi děkovala. Tak to vyšlo najevo a&#160;měl jsem dojem, že to přijala s&#160;uspokojením.</p>
			<p class="MLP-text">Mezitím se blížilo jaro, minula polovina dubna, vysadili jsme dvojité vnitřní rámy a&#160;slunce ozářilo svými jasnými paprsky naše mlčenlivé pokoje. Ale já měl před očima mlhu, zatemňovala můj rozum. Byla to osudná, hrozivá mlžná clona! Jak se stalo, že se náhle rozptýlila a&#160;já prozřel a&#160;všecko jsem pochopil? Nevím, zda to byla náhoda, nebo nadešel osudový den, či snad sluneční paprsek zažehl v&#160;mém otupělém mozku myšlenku a&#160;důvtip? Ne, nebyla to myšlenka ani důvtip, ale to se ve mně znenadání rozehrála téměř odumřelá žilka, rozechvěla se, ožila a&#160;ozářila mou otupělou duši posedlou ďábelskou pýchou. Jako by mi rázem svitlo. Stalo se to náhle a&#160;nečekaně, k&#160;večeru, asi kolem páté.</p>
			<p id="toc_marker-2-3-2" class="MLP-uroven3-nadpis">2. Clona se náhle rozptýlila</p>
			<p class="MLP-text-bez1radku">Nejdřív pár slov. Asi tak před měsícem jsem u&#160;ní zpozoroval podivnou zádumčivost, ne pouhou mlčenlivost, ale výslovně zádumčivost. Postřehl jsem to rovněž náhle. Seděla tenkrát skloněná nad šitím a&#160;nevšimla si, že ji pozoruju. Překvapilo mě, jak je pohublá, skoro se ztrácí, obličej měla bledý, bezkrevné rty a&#160;to všecko mě dohromady se zmíněnou zádumčivostí silně, nezvykle šokovalo. Už předtím jsem slýchal její suché pokašlávání, zejména v&#160;noci. Hbitě jsem vstal a&#160;vydal se pro doktora&#160;– jí jsem nic neřekl. Doktor Schröder přišel příští den. Byla náramně překvapená a&#160;střídavě hleděla na doktora a&#160;na mě. „Ne, nic mi nechybí,“ řekla s&#160;neurčitým úsměvem.</p>
			<p class="MLP-text">Doktor Schröder ji moc nevyšetřoval (tihle doktoři někdy bývají přezíravě nedbalí) a&#160;jenom mi ve vedlejším pokoji sdělil, že to je následek nemoci a&#160;že na jaře by nebylo špatné odjet někam k&#160;moři nebo, kdyby to nešlo, prostě na letní byt. Zkrátka označil to za slabost nebo tak nějak. Když odešel, prohlásila znovu s&#160;navýsost vážným pohledem:</p>
			<p class="MLP-text">„Jsem naprosto zdravá.“</p>
			<p class="MLP-text">Ale vzápětí po těch slovech zrudla, zřejmě se zastyděla. Ano, ano, teď už chápu: styděla se, že jsem dosud <span class="MLP-znak-kurziva-11b">její muž</span> a&#160;že se o&#160;ni starám jako pravý manžel. Tenkrát jsem to ještě nechápal a&#160;její rozpaky jsem připisoval na vrub odevzdanosti (to ta clona!).</p>
			<p class="MLP-text">O&#160;měsíc později, v&#160;jednom dubnovém jasném slunečním dnu o&#160;páté hodině odpolední, jsem seděl v&#160;podniku a&#160;sepisoval tržbu. Najednou slyším, jak si v&#160;našem pokoji u&#160;svého stolku při práci tichounce prozpěvuje. To mě ohromilo a&#160;dodneška nevím proč. Předtím jsem ji skoro nikdy neslyšel zpívat, snad jen v&#160;prvních dnech, kdy jsem ji přivedl do svého bytu a&#160;kdy jsme ještě spolu dováděli a&#160;stříleli do terče z&#160;mého revolveru. Tehdy měla poměrně silný, zvučný hlas, i&#160;když trochu falešný, ale ohromně příjemný a&#160;zdravý. Teď její písnička zněla slabě&#160;– ne že by byla smutná (byla to nějaká romance), ale hlas měla nakřáplý, zlomený, jako by ho nemohla zvládnout, a&#160;sama písnička bylo nemocná. Zpívala polohlasně, ale najednou se ve výšce ubohý hlásek žalostně zlomil. Odkašlala si a&#160;znovu tichounce, sotva slyšitelně spustila…</p>
			<p class="MLP-text">Možná že se někdo vysměje mému vzrušení, ale nikdo nikdy nepochopí, proč mě to tolik vzrušilo! Ne, nelitoval jsem ji, bylo v&#160;tom ještě něco jiného. Zprvu, přinejmenším v&#160;první chvíli, jsem cítil rozpaky a&#160;hrozivý údiv, hrozivý a&#160;přitom podivný, chorobný, skoro pomstychtivý: „Už zpívá i&#160;v&#160;mé přítomnosti! <span class="MLP-znak-kurziva-11b">Zapomněla snad na mě?</span>“</p>
			<p class="MLP-text">Ohromeně jsem strnul, ale pak jsem vyskočil, popadl klobouk a&#160;vyběhl z&#160;pokoje jako pomatený. Přinejmenším jsem nevěděl, kam jdu a&#160;proč. Lukerja mi podala plášť.</p>
			<p class="MLP-text">„Ona si zpívá?“ prohodil jsem mimoděk k&#160;Lukerje. Ta na mě nechápavě civěla, počínal jsem si opravdu jako smyslů zbavený.</p>
			<p class="MLP-text">„To je poprvé, co si zpívá?“</p>
			<p class="MLP-text">„Ne. Když nejste doma, někdy si zpívá,“ odpověděla Lukerja.</p>
			<p class="MLP-text">Všechno si pamatuju… Seběhl jsem ze schodů, vyšel na ulici a&#160;vydal se nazdařbůh. Dorazil jsem na roh a&#160;upřel pohled do prázdna. Lidé chodili kolem, strkali do mě, ale já nic necítil. Zavolal jsem drožkáře a&#160;už jsem mu chtěl poručit, aby mě zavezl k&#160;Policejnímu mostu, aniž jsem věděl proč. Ale pak jsem náhle změnil rozhodnutí a&#160;podal jsem mu dvacet kopejek:</p>
			<p class="MLP-text">„To máš za to, že jsem tě obtěžoval,“ řekl jsem mu a&#160;nesmyslně jsem se rozesmál, ale zároveň mě rozehřívalo jakési nadšení.</p>
			<p class="MLP-text">Zamířil jsem k&#160;domovu a&#160;zrychlil krok. Až jsem zatajil dech. Clona se rozptylovala! Když si v&#160;mé přítomnosti začala prozpěvovat, znamená to, že na mě pozapomněla&#160;– to bylo jasné a&#160;varující. Srdce mi to napovědělo. Ale v&#160;mém nitru se zvedalo nadšení a&#160;přemáhalo strach.</p>
			<p class="MLP-text">Taková ironie osudu! Vždyť moje duše celou tu zimu překypovala nadšením, ale kde jsem byl já sám? Byl jsem s&#160;ní vůbec spjat? Vyběhl jsem spěšně po schodech a&#160;nevím, zda jsem vešel dovnitř nesměle. Vzpomínám si jen, že celá podlaha se vlnila, jako bych plul po řece. Vstoupil jsem do pokoje. Seděla na svém místě u&#160;stolku a&#160;šila, hlavu sklopenou, ale už nezpívala. Letmo, lhostejně na mě pohlédla, to nebyl pohled, spíš obvyklé, neúčastné gesto, jako když někdo vstoupí do místnosti.</p>
			<p class="MLP-text">Zamířil jsem rovnou k&#160;ní, přistoupil a&#160;usedl jsem na židli těsně vedle ní jako pomatený. Rychle, s&#160;úlekem na mě pohlédla: vzal jsem ji za ruku a&#160;už se nepamatuju, co jsem jí řekl, totiž co jsem chtěl říct&#160;– nemohl jsem kloudně mluvit. Hlas mi selhával a&#160;vypovídal poslušnost. Ani jsem nevěděl, co mám říct, jenom jsem lapal po dechu.</p>
			<p class="MLP-text">„Víš co… promluvme si… pověz mi něco!“ zablekotal jsem hloupě&#160;– mozek mi vypověděl poslušnost.</p>
			<p class="MLP-text">Znovu sebou škubla, a&#160;když se mi zahleděla do tváře, polekaně se odtáhla. Náhle se v&#160;jejích očích objevil <span class="MLP-znak-kurziva-11b">přísný údiv</span>. Ano, ano, <span class="MLP-znak-kurziva-11b">přísný</span>. Hleděla na mě široce rozevřenýma&#160;očima. Ta přísnost, její přísný údiv mě doslova zdrtily: Tak ty chceš ještě lásku! Lásku? zračilo se v&#160;tom mlčenlivém údivu. Všecko jsem vyčetl. Všecko se ve mně zřítilo a&#160;já klesl k&#160;jejím nohám. Ano, padl jsem jí k&#160;nohám. Spěšně vyskočila, ale já ji s&#160;neobvyklou silou zadržel za ruce.</p>
			<p class="MLP-text">Plně jsem chápal své zoufalství, bože můj! Ale věřte, moje srdce překypovalo nezadržitelným nadšením, až jsem myslel, že umřu. Opojený štěstím jsem jí líbal nohy. Ano, štěstím, nesmírným, nekonečným štěstím, i&#160;když jsem si uvědomoval svoje zoufalství a&#160;bezvýchodnost! Plakal jsem, něco drmolil, ale přitom jsem nebyl schopen slova. Její úlek a&#160;údiv vystřídala jakási zneklidňující myšlenka, neobvyklá otázka, zadívala se na mě divně, dokonce divoce, usilovně se snažila cosi pochopit a&#160;nakonec se pousmála. Hrozně se styděla, že jí líbám nohy, a&#160;schovávala je, ale já jsem hned líbal místo, kde před okamžikem stála její nožka. Viděla to a&#160;najednou se rozpačitě rozesmála (znáte to, když se lidé smějí a&#160;přitom se stydí). Ovládla ji hysterie&#160;– pozoroval jsem to, ruce se jí roztřásly, ale nedbal jsem a&#160;jenom jsem drmolil, že ji miluji, že nevstanu, „dovol, ať zlíbám tvoje šaty… celý život se k&#160;tobě budu modlit…“. Nevím, nevzpomínám si&#160;– náhle se rozplakala a&#160;roztřásla, vypukl hysterický záchvat. Vyděsil jsem ji.</p>
			<p class="MLP-text">Přenesl jsem ji na postel. Sotva záchvat pominul, zvedla se na svém lůžku, s&#160;krajně zdrceným výrazem mě popadla za ruce a&#160;žadonila: „Dost už, netrapte se, uklidněte se!“ A&#160;znovu se rozplakala. Celý ten večer jsem se od ní nehnul ani na krok. Pořád jsem jí opakoval, že ji zanedlouho, už za čtrnáct dní, odvezu do Boulogne a&#160;budeme se koupat v&#160;moři, že má zlomený hlas, onehdy jsem ho slyšel, že zavřu svůj podnik, předám ho Dobronravovovi a&#160;začneme nový život, ale hlavně Boulogne! Poslouchala s&#160;pocitem strachu a&#160;byla čím dál vylekanější. Ale to se mi nezdálo tak důležité, hlavní bylo, že mě stravovala stále větší a&#160;neodolatelnější touha ležet u&#160;jejích nohou, znovu a&#160;znovu líbat místo, kde stála, zbožňovat ji. „Nikdy se tě na nic nebudu ptát,“ opakoval jsem co chvíli, „a ty mi neodpovídej, vůbec si mě nevšímej a&#160;jen mi dovol, abych se na tebe potají mohl dívat, považuj mě za svou věc, za svého psíka…“ Plakala.</p>
			<p class="MLP-text">„<span class="MLP-znak-kurziva-11b">Myslela jsem, že mě necháte tak</span>,“ vyklouzlo jí bezděčně, snad si to ani neuvědomila, a&#160;zatím&#160;– ach, pro mě to bylo hlavní, osudné slovo toho večera, příliš dobře jsem chápal. Jako by mi zasadila ránu do srdce! Všecko se vysvětlilo, ale dokud byla vedle mě, před mýma očima, pevně jsem doufal a&#160;byl jsem nesmírně šťastný. Ach, jak strašně jsem ji toho večera unavil! Všecko jsem si uvědomoval, ale ustavičně jsem doufal, že všecko změním! Nakonec, už pozdě večer, byla zcela vyčerpaná a&#160;já jsem ji přemluvil, aby usnula&#160;– usnula okamžitě a&#160;tvrdě. Čekal jsem, že začne blouznit, a&#160;skutečně blouznila, ale jen lehce. V&#160;noci jsem vstával skoro každou minutu a&#160;v&#160;trepkách jsem se na ni potichu chodil dívat. Lomil jsem rukama při pohledu na to nemocné stvoření na ubohém loži, v&#160;železné posteli, kterou jsem jí kdysi koupil za tři rubly. Poklekal jsem u&#160;jejího lůžka, ale neodvážil jsem se jí líbat nohy, když spala (bez jejího svolení!). Modlil jsem se, ale znovu jsem vyskakoval. Lukerja mě hlídala, snad tisíckrát vyšla z&#160;kuchyně. Šel jsem za ní a&#160;řekl, aby šla spát, že zítra začne „docela jiný život“.</p>
			<p class="MLP-text">Slepě, bezhlavě, pevně jsem tomu věřil. Byl jsem jako u&#160;vytržení. Čekal jsem na zítřejší den. Hlavně jsem netušil, že se stane neštěstí, i&#160;když tomu ledacos nasvědčovalo. Bez ohledu na rozptýlenou clonu jsem dosud nebyl schopen střízlivě uvažovat, to trvalo dlouho, až do dnešního dne, ano, ano! A&#160;jak bych mohl uvažovat, vždyť tehdy ještě žila a&#160;byli jsme spolu. Až se zítra probudí, všecko jí řeknu, a&#160;ona pochopí. Tak jsem tehdy uvažoval, prostě a&#160;jasně, proto to moje nadšení! Hlavní byla cesta do Boulogne. Bůhvíproč jsem se domníval, že znamená všecko, jakýsi mezník. „Do Boulogne, do Boulogne!“ Jako smyslů zbavený jsem se nemohl dočkat rána.</p>
			<p id="toc_marker-2-3-3" class="MLP-uroven3-nadpis">3<a id="x.8362"></a>. Příliš dobře chápu</p>
			<p class="MLP-text-bez1radku">Ale vždyť se to všecko stalo teprve před několika dny, před pěti dny, pouhými pěti dny, minulé úterý! Ne, ne, stačilo už jen málo, kdyby jen trošinku počkala a&#160;– já bych to mračno rozptýlil! Ale cožpak se neuklidnila? Už druhý den mě poslouchala s&#160;úsměvem, přestože byla zmatená… Podstatné bylo, že po celou tu dobu, celých pět dní, pociťovala rozpaky nebo se styděla. A&#160;taky se bála, moc se bála. Nepřu se, nebudu bezhlavě odporovat&#160;– strach měla, jak by taky ne? Vždyť jsme se tak dávno jeden druhému odcizili, odvykli, a&#160;najednou tohle všecko… Ale já nedbal na její strach, vždyť mi svítal nový život! Je nesporná pravda, že jsem se dopustil chyby. A&#160;dokonce možná spousty chyb. Sotva jsme se druhý den probudili (bylo to ve středu), hned jsem udělal chybu: začal jsem ji považovat za svého přítele. Příliš jsem se ukvapil, ale moje zpověď byla nutná, nezbytná&#160;– ne, bylo to víc než zpověď. Nezatajil jsem dokonce ani to, co jsem tajil sám před sebou celý život. Řekl jsem jí přímo, že celou zimu jsem byl pevně přesvědčen o&#160;její lásce. Vysvětlil jsem jí, že zastavárna byla pouze důsledkem mé ochablé vůle i&#160;rozumu, moje vlastní idea sebebičování a&#160;sebevlády. Přiznal jsem, že tehdy v&#160;bufetu jsem se doopravdy zachoval zbaběle a&#160;že to vyplývalo z&#160;mé povahy a&#160;pochybnosti. Zaskočilo mě tamější prostředí: říkal jsem si, jak to provést, aby to nepůsobilo trapně? Nelekl jsem se souboje, ale toho, že to může vypadat trapně… Ale potom jsem si to už přiznal a&#160;všecky jsem za to trápil, i&#160;ji, a&#160;jen proto jsem se s&#160;ní oženil, abych ji mohl trápit. Vůbec jsem většinou mluvil jako v&#160;horečce. Brala mě za ruce a&#160;prosila, abych přestal: „Přeháníte… týráte sám sebe,“ a&#160;znovu propukla v&#160;pláč, div nedostala záchvat! Pořád jen prosila, abych nic neříkal a&#160;na nic nevzpomínal.</p>
			<p class="MLP-text">Neohlížel jsem se na její prosby, anebo jen málo: jaro, Boulogne! „Tam září slunce, naše nové slunce,“ opakoval jsem ustavičně…</p>
			<p class="MLP-text">Zavřel jsem podnik a&#160;předal ho Dobronravovovi. Navrhl jsem jí, abychom všecko rozdali chudým, až na základní tři tisíce, které jsem zdědil po své kmotře a&#160;které by nám uhradily cestu a&#160;pobyt v&#160;Boulogne. Pak se vrátíme a&#160;začneme nový, dělný život. Bylo rozhodnuto&#160;– ona na to nic neřekla, jen se usmála a&#160;snad spíš z&#160;taktu, aby mi nezpůsobila bolest. Vypozoroval jsem, že jsem jí na obtíž, nemyslete, že jsem byl takový hlupák a&#160;sobec, abych to nepostřehl. Všechno jsem viděl do nejmenších podrobností a&#160;chápal nejlíp ze všech, celé moje zoufalství bylo zřejmé!</p>
			<p class="MLP-text">Pořád jsem vykládal o&#160;sobě a&#160;o&#160;ní. A&#160;o&#160;Lukerje. Přiznal jsem, že jsem plakal… Ale mluvil jsem i&#160;o&#160;jiných věcech a&#160;snažil jsem se leccos nepřipomínat. Jednou nebo dvakrát dokonce ožila, ano, vzpomínám si na to! Proč tvrdíte, že jsem se díval, ale nic jsem neviděl? Kdyby se to nebylo stalo, všecko by se vzkřísilo. Ještě předevčírem, když jsme mluvili o&#160;četbě a&#160;o&#160;tom, co za minulou zimu přečetla, mi dokonce se smíchem líčila scénu Gil Blase s&#160;arcibiskupem granadským. A&#160;jak se dětsky, mile smála, zrovna tak jako před svatbou (ten okamžik! ten okamžik!), moc mě to potěšilo! Mimochodem, to s&#160;tím arcibiskupem mě hrozně překvapilo: kolik duševního klidu a&#160;štěstí v&#160;sobě tu zimu nalezla, když se dokázala při četbě toho vrcholného díla smát. Znamenalo to, že se postupně uklidňovala a&#160;začala věřit, že ji nechám tak. „Myslela jsem, že mě necháte tak“&#160;– to řekla tenkrát v&#160;úterý! Takhle mohlo uvažovat desetileté děvčátko! A&#160;přece věřila, věřila, že všecko skutečně zůstane tak: ona u&#160;svého stolu, já u&#160;svého, a&#160;tak to půjde až do šedesáti let. A&#160;najednou k&#160;ní přijdu coby muž a&#160;muž vyžaduje lásku! Ach, jaké nedorozumění, jak jsem byl slepý!</p>
			<p class="MLP-text">Další chyba byla, že jsem na ni hleděl jako u&#160;vytržení, měl jsem se ovládnout&#160;– moje nadšení ji děsilo. A&#160;přece jsem se ovládal, nohy jsem jí už nelíbal! Nikdy jsem nedal najevo, že… no, že jsem její muž, ani jsem na to nepomyslel, a&#160;jenom jsem se k&#160;ní modlil! Ale nebylo přece možné pouze mlčet a&#160;vůbec nic neříkat! Neočekávaně jsem prohlásil, že je pro mě potěšení hovořit s&#160;ní a&#160;že ji pokládám za nesrovnatelně vzdělanější a&#160;inteligentnější, než jsem já sám. Zrudla jako mák a&#160;rozpačitě namítla, že přeháním. Tu jsem se z&#160;hloupostí neudržel a&#160;vyprávěl jsem jí, jak jsem byl nadšen, když jsem tenkrát stál za dveřmi a&#160;poslouchal, jak zápasí, byl to souboj nevinnosti s&#160;tím zvířetem, a&#160;jak jsem byl u&#160;vytržení nad její chytrostí, duchaplností a&#160;zároveň dětskou bezelstností. Celá se roztřásla, užuž zablekotala, že přeháním, ale naráz se zachmuřila, zakryla si rukama tvář a&#160;rozplakala se…</p>
			<p class="MLP-text">A&#160;já se už neudržel: padl jsem před ní na kolena, líbal jí nohy a&#160;všecko znovu skončilo záchvatem stejně jako tehdy v&#160;úterý! To se stalo včera večer a&#160;den nato…</p>
			<p class="MLP-text">Den nato?! Vždyť to bylo dnes, dnes ráno, před několika hodinami, ty pomatenče!</p>
			<p class="MLP-text">Poslouchejte a&#160;snažte se pochopit: když jsme se ráno sešli u&#160;snídaně (po včerejším záchvatu), překvapila mě svým klidem, to jsem nečekal! A&#160;já se celou noc třásl strachem kvůli včerejšku.</p>
			<p class="MLP-text">Znenadání ke mně přistoupila, zastavila se přede mnou, ruce sepjaté (jak to bylo nedávno!), a&#160;vyhrklo z&#160;ní, že se cítí vinna, že si toho je vědoma, že ji ten zločin trápil celou zimu až doteďka… že oceňuje mou velkomyslnost… „Budu vám věrnou ženou, budu si vás vážit…“ Vyskočil jsem a&#160;jako šílený ji objal. Líbal jsem ji na tváře, na rty jako muž, poprvé po dlouhé odluce. Proč jsem jen odešel z&#160;domu, i&#160;když všehovšudy na dvě hodiny… pro naše cestovní pasy… Ach, Bože! Kdybych se tak vrátil o&#160;pět minut dřív, o&#160;pouhých pět minut… A&#160;takhle… U&#160;dveří našeho domu se tísnil dav a&#160;všecky pohledy se upíraly na mě… Panebože!</p>
			<p class="MLP-text">Lukerja říká (teď ji nepropustím, všecko ví, celou zimu u&#160;nás sloužila a&#160;bude mi všecko vyprávět), že když jsem odešel, asi dvacet minut před mým návratem vešla k&#160;paní do pokoje, aby se na něco zeptala, už nevím na co, a&#160;tu vidí, že paní vytáhla ze skříňky ikonu (právě ten obraz Bohorodičky), postavila ji před sebe na stůl a&#160;jako by se před ní modlila. „Co je vám, paní?“&#160;– „Nic, Lukerjo, jen běž… Počkej,“ přistoupila k&#160;ní a&#160;políbila ji. „Jste šťastná, paní?“&#160;– „Ano, Lukerjo.“&#160;– „Pán vás měl už dávno poprosit za odpuštění… Chválabohu, že jste se smířili.“&#160;– „Dobrá, Lukerjo,“ povídá, „a teď běž“, a&#160;tak nějak divně se usmála, že se Lukerja za deset minut vrátila, aby se podívala, co dělá: „Vidím, jak stojí u&#160;okna, hlavu opřenou a&#160;loket, tiskne se ke stěně a&#160;přemejšlí. Byla tak hluboce zamyšlená, že neslyšela, jak jsem otevřela dveře a&#160;pozoruju ji z&#160;vedlejšího pokoje. Vidím, jak se usmívá, stojí, přemejšlí a&#160;usmívá se. Chvilku jsem se na ni dívala a&#160;pak jsem se vrátila. Ale nedalo mi to a&#160;najednou slyším, jak otevírá okno. Hned jsem tam běžela, povídám: Je chladno, paní, abyste nenastydla!“ Vtom koukám, že vylezla na okno a&#160;stojí jako struna, zády ke mně a&#160;v&#160;rukách drží svatý obraz. Srdce se mi sevřelo a&#160;křičím: ‚Paní, paní!‘ Zaslechla mě, už se skoro ke mně otočila, ale najednou si přitiskla obraz na prsa a&#160;skočila dolů!“</p>
			<p class="MLP-text">Pamatuju se jen, že když jsem přišel k&#160;domu, byla ještě teplá a&#160;hlavně&#160;– všichni se na mě dívali. Nejdřív křičeli, ale naráz ztichli, rozestoupili se a… a&#160;ona tam ležela s&#160;ikonou na prsou. Vzpomínám si jako v&#160;mlhách, že jsem k&#160;ní beze slova přistoupil a&#160;dlouze jsem se na ni zadíval. Všichni mě obstoupili a&#160;cosi říkali. Byla tu i&#160;Lukerja, ale já ji nevnímal. Tvrdí, že na mě mluvila. Vzpomínám si jenom na jednoho chlapíka&#160;– pořád křičel: „Ze rtů jí vyšlo jen pár kapek krve, jen pár kapek!“ a&#160;ukazoval mi krev na dlažbě. Dotkl jsem se toho místa a&#160;potřísnil jsem si prst. Prohlížím si ho (to si vybavuji), a&#160;ten chlapík pořád opakuje: „Jen pár kapek! Jenom pár kapek!“</p>
			<p class="MLP-text">„Jak to, pár kapek?!“ zaječel jsem prý z&#160;plných plic a&#160;vrhl se na něho…</p>
			<p class="MLP-text">To je strašlivé nedorozumění! Barbarské! Neuvěřitelné! Nemyslitelné!</p>
			<p id="toc_marker-2-3-4" class="MLP-uroven3-nadpis">4.<a id="x.8365"></a> Pouhých pět minut</p>
			<p class="MLP-text-bez1radku">Opozdil jsem se o&#160;pouhých pět minut.</p>
			<p class="MLP-text">A&#160;ne snad? Copak je to vůbec možné? Věřil by tomu někdo? Proč zemřela?</p>
			<p class="MLP-text">Věřte, všecko chápu, ale proč vlastně zemřela, to je přece jen otázka. Polekala se mé lásky, odpovědně se sama sebe zeptala: mám ji přijmout nebo ne, a&#160;nesnesla tu otázku, raději zemřela. Vím, nemá smysl lámat si tím hlavu: příliš mnoho slibovala a&#160;obávala se, že to nedokáže splnit, to je zřejmé. Ale je tu několik otřesných okolností.</p>
			<p class="MLP-text">Otázka zní: proč vlastně zemřela? Ta otázka mi buší v&#160;mozku. Já bych ji přece nechal tak, kdyby chtěla, aby to tak zůstalo. Ale ona tomu nevěřila, to je to! Ne, ne, to je lež, tohle nebyl ten pravý důvod. Prostě proto, že by se mnou musela jednat čestně, když milovat, tak celým srdcem, a&#160;ne tak, jak by milovala kupce. Nechtěla mě klamat, na to byla příliš morální, čistá. Nechtěla mě obelhávat polovičatou nebo čtvrtinovou láskou a&#160;vydávat ji za celou. Takové ženy jsou příliš poctivé, tak je to, prosím! Vzpomínáte, jak jsem jí chtěl vštípit nezaujatost, šíři pohledu? Podivná myšlenka.</p>
			<p class="MLP-text">Hrozně by mě zajímalo, zda si mě vážila. Nevím, zda mnou pohrdala nebo ne… Myslím, že ne. To je strašně divné: proč mě ani jednou za celou zimu nenapadlo, že mnou pohrdá? Byl jsem pevně přesvědčený o&#160;opaku až do chvíle, kdy na mě pohlédla s&#160;<span class="MLP-znak-kurziva-11b">přísným údivem</span>. Ano, právě <span class="MLP-znak-kurziva-11b">s</span>&#160;<span class="MLP-znak-kurziva-11b">přísným</span>. V&#160;tom okamžiku jsem poznal, že mnou pohrdá. Nezvratně, navždy jsem to pochopil! Ale aťsi by mnou pohrdala třeba celý život, jen kdyby žila, žila! Ještě nedávno chodila, hovořila. Vůbec nechápu, proč to udělala… Jak jsem mohl tušit, že stačí pět minut a… Zavolal jsem Lukerju. Teď ji nepustím ani za nic, ani za nic!</p>
			<p class="MLP-text">Mohli jsme se přece ještě domluvit. Jenom jsme za tu zimu příliš odvykli jeden druhému, ale copak bychom nemohli znovu přivyknout? Proč, proč bychom se nemohli zase sblížit a&#160;začít nový život? Já jsem velkorysý člověk a&#160;ona také&#160;– v&#160;tom bychom se shodli! Stačilo dalších pár slov, nanejvýš dva dny, a&#160;všecko by pochopila.</p>
			<p class="MLP-text">Nejvíc ze všeho mě roztrpčuje, že to všecko byla náhoda, barbarská, bohapustá náhoda. To je trpké zjištění! Všehovšudy jsem se opozdil o&#160;pět minut! Kdybych přišel o&#160;pět minut dřív, onen okamžik by proplul jako mráček a&#160;víckrát by ji to nenapadlo. Skončilo by to tím, že by všecko pochopila. A&#160;teď… zase ty prázdné pokoje, zase jsem sám. Jen kyvadlo odměřuje čas, tomu je to lhostejné, není mu ničeho líto. Nikdo tu se mnou není&#160;– to je neštěstí!</p>
			<p class="MLP-text">Pořád chodím sem a&#160;tam. Já vím, nemusíte mi napovídat: připadá vám směšné, že si stěžuju na náhodu a&#160;na těch pět minut? Ale to je přece nasnadě. Posuďte sami: nezanechala ani žádný vzkaz, třeba „nikoho neobviňujte z&#160;mé smrti“, jako ostatní. Copak si neuvědomila, že mohou podezřívat dokonce i&#160;Lukerju? „Bylas jediná u&#160;ní, a&#160;tak jsi ji strčila.“ Přinejmenším by ji popotahovali, ačkoliv za nic nemůže. Ještě že hned čtyři lidé z&#160;oken přístavku a&#160;ze dvora viděli, jak stála s&#160;ikonou v&#160;rukách a&#160;pak vyskočila. To je taky náhoda, že tam byli a&#160;viděli ji. Všecko bylo dílem okamžiku, jediného nekontrolovatelného okamžiku. Bezděčné hnutí a&#160;fantazie! Že se modlila před ikonou? To ještě neznamená, že se chystala na smrt. Rozhodla se ve chvilce, možná v&#160;oněch deseti minutách, kdy stála opřená o&#160;stěnu a&#160;usmívala se. Hlavou jí bleskla myšlenka, zavířila&#160;– a&#160;ona ji nedokázala zaplašit.</p>
			<p class="MLP-text">Jak myslíte, ale tady jde o&#160;zjevné nedorozumění. Se mnou by se dalo žít. A&#160;co když to zavinila chudokrevnost? Prostě důsledek chudokrevnosti, ztráty životní energie? Za celou tu zimu se vyčerpala, tak je to…</p>
			<p class="MLP-text">Přišel jsem pozdě!!!</p>
			<p class="MLP-text">Jak se ztrácí v&#160;té rakvi a&#160;jak má zašpičatělý nosík! Řasy spočívají jako šipky. Když dopadla na dlažbu, nic si nepohmoždila ani nezlámala. Jenom „pár kapek krve“. Vydaly by na kávovou lžičku. Vnitřní zranění. Napadá mě podivná myšlenka: co kdyby ji nepohřbili? Až ji odnesou… ne, to si vůbec nedovedu představit! Já vím, že k&#160;tomu musí dojít, nejsem šílenec a&#160;neblouzním, naopak, nikdy jsem neměl tak jasnou hlavu&#160;– zas bude prázdno v&#160;bytě, zase dva pokoje a&#160;já sám se zastavenými věcmi, copak to je vůbec myslitelné? Ano, ano, blouzním… Utrápil jsem ji&#160;– tak je to!</p>
			<p class="MLP-text">K&#160;čemu jsou mi vaše zákony? K&#160;čemu vaše obyčeje, vaše morálka, váš život, váš stát, vaše víra? Ať mě soudí váš soudce, ať mě postaví před soud, před ten váš veřejný soud, a&#160;já prohlásím, že nic z&#160;toho neuznávám. Soudce mě okřikne: „Mlčte, důstojníku!“ A&#160;já se na něho obořím: „Kde vezmeš takovou moc, abych poslechl? Proč mi ponurá zkostnatělost zničila to nejdražší? K&#160;čemu jsou mi teď vaše zákony?“ Já se z&#160;toho všeho vykroutím! Všecko je mi jedno!</p>
			<p class="MLP-text">Slepá, je slepá! A&#160;mrtvá, neslyší! Ani nevíš, jaký ráj bych ti připravil. Ráj panoval v&#160;mé duši a&#160;já bych tě jím obklopil! Kdybys mě nemilovala&#160;– co na tom záleží! Všecko by bylo tak, všecko by zůstalo tak. Povídala by sis se mnou jako s&#160;přítelem a&#160;oba bychom se radovali, smáli a&#160;radostně si navzájem hleděli do očí. Tak bychom žili. A&#160;kdyby ses zamilovala do jiného&#160;– aťsi! Šla bys vedle něho a&#160;smála by ses a&#160;já bych tě sledoval pohledem z&#160;protější strany ulice… Ať by bylo cokoliv, jen kdyby alespoň na okamžik otevřela oči! Jen na okamžik, na jediný okamžik! Kdyby se na mě podívala jako onehdy, kdy stála přede mnou a&#160;přísahala, že mi bude věrnou ženou! Stačil by jediný pohled a&#160;všecko by pochopila!</p>
			<p class="MLP-text">Taková zkostnatělost! Ach, přírodo! Lidé jsou na světě sami a&#160;v&#160;tom je celé neštěstí! „Je tu někdo živý?“ volá ruský bohatýr. Totéž volám i&#160;já, přestože nejsem bohatýr, ale nikdo se neozývá. Slunce prý oživuje vesmír. Ale když vyjde, pohleďte na ně, není snad mrtvé? Všecko je mrtvé a&#160;všude samé mrtvoly. Nic víc, jen lidé a&#160;všude kolem mlčení&#160;– to je náš svět! „Lidé, milujte se vespolek!“ Kdo to řekl? Čí je to odkaz? Kyvadlo bezcitně, odporně odměřuje čas. Jsou dvě hodiny v&#160;noci. Její pantoflíčky stojí u&#160;postele, jako by na ni čekaly… Ne, vážně, co si počnu, až ji zítra odnesou?</p>
			<p class="MLP-text-bez1radku--I para-style-override-3">(<span class="MLP-znak-kurziva-11b">Pozn</span>. překl: Vzhledem k&#160;zavedenému názvu „Něžná“, který byl použit u filmové verze, jsme ponechali tento titul i&#160;v&#160;našem vydání. V&#160;prvním vydání vyšla povídka pod názvem „Plachá“.)</p>
		</div>
</body>
</html>