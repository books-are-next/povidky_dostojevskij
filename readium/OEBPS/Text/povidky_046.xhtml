<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-33</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="povidky" xml:lang="cs-CZ">
<div>
			<p class="MLP-text para-style-override-1"><span></span></p>
			<p class="MLP-text-bez1radku para-style-override-4">&nbsp;</p>
<p class="MLP-text-bez1radku para-style-override-4">&nbsp;</p>
<p class="MLP-text-bez1radku para-style-override-4">Všechna ta <span class="MLP-znak-kurziva-11b">professions de foi</span><span class="char-style-override-5"><a id="footnote-3409-1-backlink" class="footnote-link" href="#footnote-3409-1">1</a></span> jsou podle mého nudné čtení, a&nbsp;proto budu vyprávět jednu anekdotu, vlastně to ani není anekdota, pouze jedna dávná vzpomínka, kterou mám chuť vyprávět právě teď a&nbsp;tady, na závěr našeho traktátu o&nbsp;lidu. Tenkrát mi bylo všehovšudy devět let… ale ne, raději začnu rokem, kdy mi bylo devětadvacet let.</p>
			<p class="MLP-text">Nastal druhý den radostného svátku. Vzduch byl teplý, obloha modrá, slunce stálo vysoko na obloze, hřálo, oslňovalo, ale v&nbsp;mé duši vládly chmury. Toulal jsem se za ubikacemi, díval jsem se a&nbsp;sčítal jsem laťky pevného vězeňského plotu, ačkoliv jsem neměl sebemenší chuť je sčítat, dělal jsem to jenom ze zvyku. Už druhý den ve věznici „probíhal svátek“: trestance nevyváděli na práci, byla tam spousta opilců, nadávky jen pršely, a&nbsp;co chvíli ve všech koutech vypukly hádky. Zpívaly se neslušné, oplzlé písně, pod kavalci se houfovali karbaníci, leželo tu několik polomrtvých trestanců, zmlácených za obzvláštní výtržnosti kamarádským soudem a&nbsp;přikrytých venkovskými kožichy až do té doby, než se vzpamatují; několikrát už se objevily obnažené nože – to všechno v&nbsp;těch dvou svátečních dnech se mě bolestně dotýkalo. Nikdy jsem bez znechucení nesnášel opilecké lidové veselice a&nbsp;zejména ne na zdejším místě. V&nbsp;těch dnech dokonce ani správa věznice nenahlížela do ubikací, neprováděla „šťáry“, nehledala alkohol, protože si uvědomovala, že jednou za rok se musí povolit uzda dokonce i&nbsp;těmto zavrženým, jinak by to dopadlo hůř. Nakonec mě popadl vztek. Potkal jsem Poláka M-ckého, jednoho z&nbsp;politických vězňů; zasmušile na mě pohlédl, oči mu zajiskřily a&nbsp;rty se rozechvěly: „<span class="MLP-znak-kurziva-11b">Je hais ces brigands!</span>“<span class="char-style-override-6"><a id="footnote-3409-2-backlink" class="footnote-link" href="#footnote-3409-2">2</a></span> procedil mezi zuby v&nbsp;okamžiku, kdy mě míjel. Vrátil jsem se do ubikace bez ohledu na to, že jsem před čtvrthodinou odtud vyběhl jako šílenec právě ve chvíli, kdy šest zdatných chlapíků svorně zaútočilo na opilého Tatara Gazina a&nbsp;bili ho, aby ho uklidnili; bušili do něho hlava nehlava; takhle mohli utlouct i&nbsp;velblouda, ale věděli, že toho Herkula by stěží umlátili, a&nbsp;proto nebrali žádné ohledy.</p>
			<p class="MLP-text">Teď, když jsem se vrátil, zahlédl jsem v&nbsp;koutě místnosti na kavalci ležícího Gazina, který nejevil známky života; byl přikrytý kožichem a&nbsp;všichni ho mlčky obcházeli: pevně doufali, že se zítra k&nbsp;ránu vzpamatuje, „ačkoliv kdoví, jestli po takovém výprasku ten člověk neumře“. Prodral jsem se na svoje místo proti oknu opatřenému železnou mříží, ulehl jsem naznak, ruce za hlavou a&nbsp;zavřel jsem oči. S&nbsp;oblibou jsem takhle lehával: spáče ostatní nechávali na pokoji a&nbsp;dalo se tak snít a&nbsp;přemýšlet. Jenomže sny nepřicházely: srdce mi neklidně tlouklo a&nbsp;v&nbsp;uších mi zněla slova M-ckého: „<span class="MLP-znak-kurziva-11b">Je hais ces brigands!</span>“ Ostatně, proč mám popisovat své dojmy: i&nbsp;teď se mi o&nbsp;těch časech každou noc zdá a&nbsp;neznám trýznivější sny. Možná si leckdo povšimne, že jsem se do dneška téměř ani jednou nezmínil o&nbsp;svém zdejším životě. Zápisky z&nbsp;mrtvého domu jsem napsal před patnácti lety a&nbsp;hrdina byl smyšlená postava zločince, který údajně zabil svou ženu. Pro úplnost dodávám následující podrobnost: od té doby si mnozí lidé myslí a&nbsp;dokonce i&nbsp;dnes tvrdí, že jsem byl poslán do vyhnanství za vraždu své ženy.</p>
			<p class="MLP-text">Pozvolna jsem začal klímat a&nbsp;nepozorovaně jsem se pohroužil do vzpomínek. Po všechna čtyři léta nucených prací jsem neustále vzpomínal na svou minulost, a&nbsp;jak se zdá, prožil jsem ve vzpomínkách celý svůj dřívější život. Ty vzpomínky se vždy vynořily samočinně, zřídkakdy jsem je vlastní vůlí přivolával. Odvíjely se zpravidla od jakéhosi bodu, někdy i&nbsp;nenápadného rysu a&nbsp;postupně se skládaly v&nbsp;ucelený obraz, v&nbsp;jakýsi silný ucelený dojem. Analyzoval jsem ty dojmy, přidával dávným prožitkům nové rysy a&nbsp;především jsem je ustavičně opravoval&nbsp;– v&nbsp;tom spočívala moje zábava. Tentokrát se mi bůhvíproč náhle vybavil jeden dosud nepovšimnutý okamžik z&nbsp;mého raného dětství&nbsp;– bylo mi tehdy devět let&nbsp;– na který jsem zdánlivě docela zapomněl. Ovšem ve zmíněné době jsem si se zvláštní oblibou připomínal zážitky z&nbsp;raného dětství. Na mysli mi vytanul měsíc srpen na sklonku léta v&nbsp;naší vsi: byl jasný suchý den, trochu chladný a&nbsp;větrný&nbsp;– brzy jsem měl odjet do Moskvy a&nbsp;celou zimu se nudit nad francouzskými úkoly; bylo mi moc líto opouštět venkov. Zamířil jsem za humna, seběhl jsem do rokle a&nbsp;vystoupal jsem do Lochu&nbsp;– tak jsme pojmenovali husté křoviny na protější straně rokle, táhnoucí se až k&nbsp;lesíku. Nořil jsem se stále hlouběji do křoví a&nbsp;vtom slyším, jak opodál, asi třicet kroků ode mě, oře na louce osamělý mužik. Vím, že tam pole prudce stoupá do kopce, kůň to jen těžce zdolává a&nbsp;chvílemi ke mně dolehne mužikovo pobízení: „Hyjé!“ Znám skoro všechny naše mužiky, jenom nevím, který to je, ale nezáleží mi na tom, jsem plně ponořen do svého úkolu, rovněž jsem zaměstnán: ulomím si lískový prut, abych jím šlehal žáby; lískové pruty jsou moc pěkné, ale na rozdíl od březových se brzy lámou. Zaměstnávám se taky brouky, sbírám je, vyskytují se nádherně zbarvení. Mám rád i&nbsp;malé, hbité žlutočervené ještěrky s&nbsp;černými skvrnami, hádků se bojím. Ostatně, ti se objevují mnohem řidčeji než ještěrky. Hub je tu málo, ty se musí hledat v&nbsp;březince, tam se chystám. V&nbsp;životě jsem neměl nic tolik rád jako les s&nbsp;houbami, lesními jahodami, brouky a&nbsp;ptáčky, ježky a&nbsp;veverkami, s&nbsp;oblíbenou čerstvou vůní zetlelého listí. Dokonce i&nbsp;teď, kdy píšu tyto řádky, jsem ucítil vůni naší venkovské březiny; ty zážitky mě budou provázet po celý život.</p>
			<p class="MLP-text">Znenadání jsem uprostřed hlubokého ticha jasně, zřetelně zaslechl křik: „Vlk! Vlk sem běží!“ Vykřikl jsem a&nbsp;strachy celý bez sebe jsem vyběhl s&nbsp;hlasitým křikem na pole, přímo k&nbsp;oráči.</p>
			<p class="MLP-text">Byl to náš mužik Marej. Nevím, zda existuje takové jméno, ale všichni mu tak říkali. Bylo mu kolem padesáti, sporý, dost vysoký, se silně prošedivělým, bohatým, temně rusým plnovousem. Znal jsem ho, ale předtím se mi téměř nikdy nepodařilo dát se s&nbsp;ním do řeči. Sotva zaslechl můj křik, zarazil svou kobylku, a&nbsp;když jsem se z&nbsp;rozběhu chytil jednou rukou rádla a&nbsp;druhou jeho rukávu, poznal, že se bojím.</p>
			<p class="MLP-text">„Vlk, vlk sem běží!“ vyhrkl jsem udýchaně.</p>
			<p class="MLP-text">Zvedl skloněnou hlavu a&nbsp;bezděčně se rozhlédl kolem&nbsp;– na okamžik mi uvěřil.</p>
			<p class="MLP-text">„Kde je vlk?“</p>
			<p class="MLP-text">„Někdo… Někdo vykřikl: ‚Vlk sem běží!‘“ zablekotal jsem.</p>
			<p class="MLP-text">„Co tě napadá, jakýpak vlk: to se ti něco zdálo! Kde by se tady vzal vlk?“ zamumlal povzbudivě. Ale já se celý třásl, křečovitě jsem svíral šos jeho hrubého vesnického haveloku a&nbsp;nejspíš jsem byl bledý jako stěna. Hleděl na mě s&nbsp;neklidným úsměvem, zřejmě o&nbsp;mne měl starost, bál se o&nbsp;mne.</p>
			<p class="MLP-text">„Hleďme, jak ses vylekal, ajaj!“ pokyvoval hlavou. „Stačí, synku. Vida klučinu, ajaj!“</p>
			<p class="MLP-text">Natáhl ruku a&nbsp;pohladil mě po tváři.</p>
			<p class="MLP-text">„No tak, no, stačí. Pánbůh s&nbsp;tebou, pokřižuj se.“</p>
			<p class="MLP-text">Ale já neposlechl: koutky úst se mi chvěly a&nbsp;to ho, zdá se, zejména udivilo. Pomaloučku vztyčil svůj tlustý prst se špinavým nehtem, zčernalým od hlíny, a&nbsp;jemně se dotkl mých rozechvělých rtů.</p>
			<p class="MLP-text">„Heleme se, ajaj,“ usmál se jakýmsi mateřským, širokým úsměvem. „Panebože, co to, dyk přece, ajaj!“</p>
			<p class="MLP-text">Konečně jsem pochopil, že žádný vlk mi nehrozí a&nbsp;že onen výkřik se mi jen zdál. Byl sice jasný, zřetelný, ale podobné výkřiky (nejen o&nbsp;vlcích) se mi zdály už dřív a&nbsp;věděl jsem to. (Později tyhle halucinace ustaly zároveň s&nbsp;mým uplynulým dětstvím).</p>
			<p class="MLP-text">„No tak, já půjdu,“ řekl jsem a&nbsp;tázavě, nesměle jsem pohlédl na Mareje.</p>
			<p class="MLP-text">„Jen běž, budu se za tebou dívat. Já tě vlkovi nedám!“ dodal s&nbsp;týmž mateřským úsměvem. „Pánbůh s&nbsp;tebou, jen běž,“ a&nbsp;pokřižoval nejprv mě a&nbsp;pak sebe. Vykročil jsem a&nbsp;téměř po každých deseti krocích jsem se ohlédl. Marej se svou kobylkou ještě pořád stál na místě, díval se za mnou, a&nbsp;kdykoliv jsem se ohlédl, kývl na mě. Přiznám se, trochu jsem se před ním styděl, že jsem se tak vyděsil, ale šel jsem dál a&nbsp;stále jsem se moc bál vlka, až jsem vystoupal na svah k&nbsp;první sušárně na obilí a&nbsp;strach ze mě konečně spadl. Kde se vzal, tu se vzal náš hlídací pes Vlček a&nbsp;vrhl se ke mně. To už jsem se zcela vzpamatoval a&nbsp;naposled jsem se ohlédl: Marejův obličej už jsem jasně nerozeznal, ale cítil jsem, že se pořád laskavě usmívá a&nbsp;kývá na mě. Zamával jsem mu a&nbsp;on mi tímtéž odpověděl a&nbsp;pobídl kobylku.</p>
			<p class="MLP-text">„Hyjé!“ byl slyšet jeho vzdálený pokřik a&nbsp;kobylka znovu zabrala a&nbsp;vlekla za sebou rádlo.</p>
			<p class="MLP-text">To všechno se mi, nevím proč, rázem s&nbsp;překvapivou přesností, do detailů vybavilo. Vzpamatoval jsem se a&nbsp;vztyčil se na kavalci: na rtech mi utkvěla tichá, úsměvná vzpomínka. V&nbsp;příštím okamžiku jsem se rozpomínal dál.</p>
			<p class="MLP-text">Tenkrát, když jsem se vrátil domů, nikomu jsem o&nbsp;svém „dobrodružství“ nevyprávěl. Jaké to vlastně bylo dobrodružství? A&nbsp;velice brzy jsem na ně i&nbsp;na Mareje zapomněl. Později jsem se s&nbsp;ním občas setkal, ale nikdy jsem se s&nbsp;ním nepustil do hovoru ani o&nbsp;vlkovi, ani o&nbsp;čemkoliv jiném. Až teď, po dvaceti letech, na Sibiři mi ono setkání vyplulo z&nbsp;paměti naprosto jasně, do všech podrobností. To znamená, že mi nechtěně utkvělo a&nbsp;vynořilo se ve chvíli, kdy to bylo zapotřebí: viděl jsem před sebou něžný, mateřský úsměv chudého mužika, nevolníka, viděl jsem Mareje, jak se křižoval a&nbsp;pokyvoval hlavou: „Hleďme, jak se vylekal, klučina!“ A&nbsp;zejména jeho tlustý, od hlíny zčernalý prst, kterým se zvolna, s&nbsp;nesmělou něhou, dotkl mých rozechvělých rtů. Samo sebou, každý by dítě uklidnil, ale v&nbsp;onom osamělém setkání došlo k&nbsp;čemusi zcela jinému; kdybych byl jeho vlastní syn, neuměl by se na mě zadívat zářivějším, láskyplnějším pohledem&nbsp;– a&nbsp;kdo ho k&nbsp;tomu nutil? Byl to náš mužik, nevolník a&nbsp;já byl jeho malý pán. Nikdo by se nikdy nedozvěděl, jak mě konejšil, a&nbsp;neodměnil by ho za to. Měl snad rád malé děti? Jsou takoví lidé. Naše setkání se odehrálo beze svědků, na liduprázdném poli a&nbsp;snad jenom Bůh shlížel na to, jak hlubokým, jemným citem a&nbsp;křehkou, téměř ženskou něhou může být naplněno srdce drsného, zvěrsky nevzdělaného nevolníka, ruského mužika, který tenkrát ještě nečekal, nedomýšlel se, že bude svobodný. Řekněte, nemínil právě jeho Konstantin Aksakov, když mluvil o&nbsp;velké kulturnosti našeho lidu?</p>
			<p class="MLP-text">Jak si vzpomínám, když jsem vstal z&nbsp;kavalce a&nbsp;rozhlédl se kolem, uvědomil jsem si, že na okolní nešťastníky dokážu hledět jinak, a&nbsp;náhle, jakýmsi zázrakem, zmizela v&nbsp;mém srdci veškerá nenávist a&nbsp;zloba. Vykročil jsem a&nbsp;zadíval jsem se pozorně na každého, koho jsem potkal. Tenhle vyholený a&nbsp;občanské cti zbavený opilý mužik s&nbsp;cejchem ve tváři, který sípavě vyřvává svou opileckou píseň, je možná týž Marej: já přece nedokážu nahlédnout do jeho srdce.</p>
			<p class="MLP-text">Toho večera jsem potkal M-ckého. Nešťastník! Ten nemohl mít vzpomínky na nějaké Mareje ani jiný názor na lidi než: „<span class="MLP-znak-kurziva-11b">Je hais ces brigands!</span>“ Ne, Poláci (tehdy) vytrpěli víc než my!</p>
			<p class="MLP-text para-style-override-1"><span></span></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-1" class="footnote-anchor" href="#footnote-3409-1-backlink">1</a>  Veřejná vyznání v<span class="char-style-override-7" xml:lang="ar-SA">í</span>ry.</p>
				</div>
				<div class="footnote">
					<p class="MLP-pozn-pod-carou"><a id="footnote-3409-2" class="footnote-anchor" href="#footnote-3409-2-backlink">2</a>  „Nenávidím tyhle loupežníky!“</p>
				</div>
			</div>
		</div>
</body>
</html>