<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-23</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-9-6" class="MLP-uroven2-kapitola">6<br/><a id="x.8397"></a>(<a id="x.8400"></a>Ivan Petrovič Petru Ivanyči)</p>
			<p class="MLP-text-doprava para-style-override-5">14. listopadu</p>
			<p class="MLP-text-bez1radku">Velevážený pane, Petře Ivanyči!</p>
			<p class="MLP-text-bez1radku">Čekal jsem tři dny a&#160;snažil jsem se je účelně využít. Jsem si vědom toho, že zdvořilost a&#160;slušnost jsou hlavní ozdoby každého člověka, a&#160;proto jsem se Vám od svého posledního dopisu z&#160;desátého tohoto měsíce nepřipomínal ani slůvkem, ani žádnou akcí. Částečně proto, abych Vám umožnil bez překážek splnit křesťanskou povinnost vůči Vaší tetičce, a&#160;částečně i&#160;proto, že některé informace a&#160;závěry ve známé záležitosti si vyžádaly určitý čas. Teď spěchám, abych si s&#160;Vámi všechno definitivně a&#160;rozhodně vyjasnil...</p>
			<p class="MLP-text">Přiznávám, když jsem četl Vaše první dva dopisy, vážně jsem si myslel, že nechápete, co chci, a&#160;proto jsem hledal příležitost, abych se s&#160;Vámi sešel a&#160;abychom si všechno vysvětlili mezi čtyřma očima. Strachoval jsem se svěřit vše papíru a&#160;obával jsem se, že písemně nevyložím svoje myšlenky dostatečně jasně. Je Vám známo, že postrádám dobré vzdělání i&#160;způsoby a&#160;vyhýbám se jalovému hejskovství, neboť jsem poznal, jak klamný může být zevnějšek člověka a&#160;že pod květy se někdy skrývá jedovatý had. Vy jste mě chápal, ale neodpovídal jste mi tak, jak se patří, rozhodnut v&#160;hloubi své věrolomné duše porušit svoje čestné slovo a&#160;ukončit naše přátelské vztahy. Plně jste to zpečetil v&#160;poslední době svým odporným chováním vůči mně, zhoubným pro moje zájmy, což jsem nečekal a&#160;čemu jsem do poslední chvíle odmítal věřit. Zaujat na počátku naší známosti Vašimi způsoby, taktním chováním, znalostí věcí i&#160;výhodami, které by mně vyplynuly ze styku s&#160;Vámi, předpokládal jsem, že jsem nalezl pravého přítele, druha a&#160;příznivce. Nyní jsem jasně pochopil, že mnozí lidé skrývají pod lichotivým, skvělým zevnějškem ve svém srdci jed, používají svůj rozum na spřádání intrik proti bližním a&#160;na nepřípustnou zradu, a&#160;tudíž se obávají pera a&#160;papíru a&#160;současně využívají svůj styl nikoliv ve prospěch bližních a&#160;vlasti, nýbrž k&#160;uspání a&#160;ošálení rozumu těch, kdo s&#160;nimi jednají o&#160;různých záležitostech a&#160;podmínkách. Vaše věrolomnost vůči mně zřetelně vysvítá z&#160;následujících faktů, vážený.</p>
			<p class="MLP-text">Za prvé, když jsem Vám ve svém dopise jasně a&#160;srozumitelně vysvětlil, v&#160;jaké jsem situaci, a&#160;zároveň jsem se Vás ve svém prvním dopise tázal, co rozumíte některými výrazy a&#160;narážkami na Jevgenije Nikolajeviče, pokoušel jste se většinou všechno zamlčet a&#160;potom, co jste mě rozhořčil svými podezřeními a&#160;pochybnostmi, klidně jste z&#160;oné záležitosti vycouval. Později, když jste mi provedl takové věci, které se nedají označit slušnými slovy, jste mi napsal, že se hněváte. Jak tomu mám rozumět, vážený? Poté co mi byla drahá každá minuta a&#160;Vy jste mě nutil pronásledovat Vás po celém hlavním městě, psal jste mi pod rouškou přátelství další dopisy, v&#160;nichž jste onu známou záležitost úmyslně zamlčel a&#160;rozepisoval jste se o&#160;úplně vedlejších věcech, a&#160;sice o&#160;nemocech Vaší ženy, které si přesto v&#160;každém případě vážím, dále o&#160;tom, že Vašemu maličkému předepsali rebarboru a&#160;jemu se při té příležitosti prořezal zoubek. To vše jste mi v&#160;každém svém listě připomínal s&#160;odpornou, urážlivou pravidelností. Ano, ochotně uznávám, že utrpení vlastního dítěte zraňuje otcovské srdce, ale k&#160;čemu je dobré připomínat to ve chvíli, kdy je žádoucnější a&#160;zajímavější psát o&#160;něčem jiném? Mlčky jsem to snášel, ale teď, po určité době, pokládám za svou povinnost žádat vysvětlení. A&#160;konečně, několikrát jste mě věrolomně oklamal tím, že jste mi naznačoval pomyslné schůzky, a&#160;tak jste mě přinutil hrát zřejmě roli hlupáka a&#160;šaška, kterou jsem nikdy nemínil hrát. Posléze jste mě pozval k&#160;sobě a&#160;zase jste mě patřičně oklamal a&#160;teď mi oznamujete, že jste byl odvolán k&#160;trpící tetičce, kterou postihl přesně v&#160;pět hodin záchvat mrtvice&#160;– ano, tak jste to s&#160;nestoudnou přesností vysvětloval. Naštěstí, vážený, jsem v&#160;posledních třech dnech shromáždil veškeré informace a&#160;zjistil jsem, že Vaši tetičku stihl záchvat již sedmého tohoto měsíce, krátce před půlnocí. Z&#160;toho případu vidím, že jste zneužil posvátných příbuzenských svazků k&#160;oklamání nezúčastněných. A&#160;konečně, ve svém posledním dopise se zmiňujete o&#160;smrti Vaší příbuzné, k&#160;níž údajně došlo právě tehdy, kdy jsem se měl dostavit k&#160;Vám, abychom se poradili o&#160;známých záležitostech. Tady Vaše odporné propočty a&#160;výmysly přesahují veškeré meze, neboť podle hodnověrných informací, kterých jsem se díky šťastné náhodě včas dopátral, jsem zjistil, že Vaše tetička zemřela přesně o&#160;čtyřiadvacet hodin později, než jste ve svém dopise bezbožně označil. Mohl bych pokračovat do nekonečna ve výčtu všech příznaků, dosvědčujících Vaši věrolomnost vůči mně, ale to, co jsem uvedl, je dostačující dokonce i&#160;pro nestranného pozorovatele. V&#160;každém svém dopisu mě nazýváte svým upřímným přítelem a&#160;jinými lichotivými jmény, ale to všechno podle mého mínění děláte jen proto, abyste ukolébal moje svědomí.</p>
			<p class="MLP-text">Nyní docházím k&#160;Vaší hlavní zradě a&#160;věrolomnosti vůči mně, a&#160;to k&#160;neustálému zamlčování všeho, co se týče našeho společného zájmu, což se děje v&#160;poslední době, dále k&#160;bezbožné loupeži dopisu, kde jste vysvětlil, třebaže nejasně a&#160;ne zcela srozumitelně, naše oboustranné podmínky a&#160;dohody, dále k&#160;barbarské, vynucené půjčce tří set padesáti rublů ve stříbře bez potvrzení, údajně vyplývající z&#160;mého podílnictví, a&#160;konečně k&#160;hnusné pomluvě našeho společného známého Jevgenije Nikolajeviče. Teď jasně shledávám, že jste mi chtěl dokázat, že si na něm nic nevezmete – jak se s&#160;dovolením říká: kde nic není, ani smrt nebere&#160;– a&#160;že on sám není ani ryba, ani rak, což mu vyčítáte ve svém dopise z&#160;šestého tohoto měsíce. Já znám Jevgenije Nikolajeviče jako skromného, dobře vychovaného mladíka, čímž může leckomu zalichotit a&#160;zalíbit se i&#160;vysloužit si úctu ve společnosti. Rovněž je mi známo, že jste večer co večer celých čtrnáct dní obehrával Jevgenije Nikolajeviče v&#160;kartách a&#160;shrábl jste pár desítek a&#160;někdy i&#160;stovek ve stříbře. Nyní to všechno popíráte a&#160;nejenže mi nehodláte poděkovat za moji snahu, ale dokonce si nenávratně přisvojujete moje peníze, když jste mě předtím zlákal návrhem na podílnictví a&#160;oklamal jste mě slibem různých výhod. Dnes, kdy jste si zcela nezákonně přivlastnil moje peníze i&#160;peníze Jevgenije Nikolajeviče, nehodláte se mi odvděčit a&#160;využíváte k&#160;tomu účelu pomluvu, nesmyslně očerňující v&#160;mých očích toho, koho jsem díky svému úsilí a&#160;snaze uvedl do Vašeho domu. Vy sám, jak dosvědčují přátelé, se do dneška div s&#160;ním neobjímáte a&#160;vydáváte ho ve společnosti za svého nejlepšího přítele nehledě na to, že v&#160;celém světě neexistuje takový hlupák, který by se hned nedovtípil, kam míříte všemi svými záměry a&#160;jaké vlastně ve skutečnosti jsou Vaše přátelské, kamarádské vztahy. Já tvrdím, že nejsou nic jiného než klam, věrolomnost, opomenutí všech lidských práv a&#160;slušnosti, že jsou odporné Bohu a&#160;všestranně amorální. Já sám jsem toho příkladem i&#160;důkazem. Čím jsem Vás urazil a&#160;proč jste se mnou tak nekřesťansky jednal?</p>
			<p class="MLP-text">Tolik na vysvětlenou. Tím končím. Závěr je následující, vážený pane: jestliže mi v&#160;co nejkratší době po obdržení tohoto listu nevrátíte za prvé celý obnos, který jste ode mě obdržel, to jest tři sta padesát rublů ve stříbře, a&#160;za druhé všechny další sumy, jak jste slíbil, uchýlím se k&#160;všemožným prostředkům, třeba i&#160;s&#160;použitím síly, abych Vás přiměl k&#160;navrácení těch peněz, a&#160;taktéž k&#160;dodržování zákonů. Nakonec Vám oznamuji, že mám k&#160;dispozici určitá svědectví, která u&#160;sebe chovám jakožto Váš nejoddanější sluha a&#160;ctitel a&#160;která mohou poškodit a&#160;očernit Vaše jméno před celou společností.</p>
			<p class="MLP-text">Dovoluji si zůstat atd.</p>
		</div>
</body>
</html>