<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-6</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-2-1" class="MLP-uroven2-kapitola">Ú<a id="x.8347"></a>VODEM</p>
			<p class="MLP-text-bez1radku">Prosím čtenáře za prominutí, že tentokrát namísto obvyklého Deníku jim předkládám pouze povídku. Ale zaměstnávala mě skoro celý měsíc. V&#160;každém případě prosím o&#160;shovívavost.</p>
			<p class="MLP-text">Nyní k&#160;vlastní povídce. Dal jsem jí podtitul fantastická, ačkoliv ji považuji za hluboce reálnou. Ale fantastická je svou formou, což také pokládám za nutné předem vysvětlit.</p>
			<p class="MLP-text">Jde o&#160;to, že to není ani povídka, ani zápisky. Představte si muže, jehož žena před několika hodinami spáchala sebevraždu skokem z&#160;okna a&#160;teď leží před ním na stole. Muž je zmatený, dosud si nestačil uspořádat myšlenky. Přechází po pokojích a&#160;pokouší se vysvětlit, co se vlastně stalo, „soustředit se“. Přitom je to beznadějný hypo­chondr, jeden z&#160;těch, kteří trpí samomluvou. A&#160;tak hovoří sám k&#160;sobě, vypráví celý příběh, <span class="MLP-znak-kurziva-11b">ujasňuje</span> si ho. Přes zdánlivou souvislost svých slov si při líčení vlastních pocitů několikrát protiřečí a&#160;prohřešuje se proti logice. Sebe ospravedlňuje, ji obviňuje a&#160;pouští se do obšírných nepodstatných výkladů: v&#160;tom se projevuje nedostatek logiky a&#160;soucitu, ale i&#160;hluboký cit. Postupně si celý případ <span class="MLP-znak-kurziva-11b">ujasňuje</span>, „soustřeďuje se“. Řada vyvolaných vzpomínek ho nevyhnutelně přivádí k&#160;<span class="MLP-znak-kurziva-11b">pravdě</span> a&#160;ta zušlechťuje jeho mysl a&#160;srdce. V&#160;porovnání s&#160;chaotickým začátkem se na konci mění i&#160;tón vyprávění. Pravda se před ním objevuje poměrně jasně a&#160;zřetelně.</p>
			<p class="MLP-text">To je námět. Vyprávění samozřejmě trvá několik hodin, je útržkovité, přerušované a&#160;zmatené: jednou dotyčný mluví sám k&#160;sobě, jindy se obrací k&#160;neviditelnému posluchači, k&#160;jakémusi soudci. Tak to také ve skutečnosti bývá. Kdybychom ho mohli vyslechnout a&#160;pořídit stenografický záznam, působilo by jeho vyprávění ne­učesaněji a&#160;neuhlazeněji, než jak je předkládám čtenářům, ale podle mého názoru by psychologický postup zůstal stejný. Předpokládaný stenografický záznam (který bych později zpracoval) je právě to, co označuji ve své povídce za fantastické. Něco podobného se už v&#160;literatuře vyskytlo: například Victor Hugo ve svém vrcholném díle <span class="char-style-override-2">Poslední den před popravou</span> použil téměř stejný postup, a&#160;přestože tam nepřidal stenografa, připustil něco mnohem méně pravděpodobného, když předpokládal, že odsouzenec na smrt může (a&#160;má čas) psát zápisky nejen poslední den před smrtí, ale i&#160;v&#160;poslední hodině a&#160;doslova v&#160;poslední minutě svého života. Kdyby však nepřipustil tento fantastický předpoklad, jeho dílo, nejreálnější a&#160;nejpravdivější ze všeho, co napsal, by nevzniklo.</p>
		</div>
</body>
</html>