<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky-36</title>
		<link href="../Styles/povidky_idstyles.css" rel="stylesheet" type="text/css"/>
	</head>
	<body id="povidky" xml:lang="cs-CZ">
		<div>
			<p id="toc_marker-14-2" class="MLP-uroven2-kapitola">2</p>
			<p class="MLP-text-bez1radku"><a id="x.8423"></a>Abyste věděli: přestože mi bylo všecko lhostejné, kupříkladu bolest jsem cítil. Třeba kdyby mě někdo udeřil, pociťoval bych bolest. A&#160;totéž se týkalo morálky: kdyby došlo k&#160;nějakému politováníhodnému činu, pociťoval bych lítost stejně jako předtím, kdy mi ještě nebylo všecko lhostejné. Před chvílí jsem lítost pocítil: tomu dítěti bych zaručeně pomohl. A&#160;proč jsem té holčičce nepomohl? Z&#160;jednoho důvodu, který se náhle vynořil: když mě chytala za rukáv a&#160;volala na mě, vyvstala přede mnou jistá otázka a&#160;nedokázal jsem ji zodpovědět. Byla to duchaprázdná otázka, ale způsobila, že jsem se rozzlobil. Vyvodil jsem si z&#160;toho všeho, že když už jsem se jednou rozhodl dnes v&#160;noci skoncovat se životem, mělo by mi být všecko na světě víc než kdy jindy lhostejné. Proč jsem najednou cítil, že tomu tak není a&#160;že tu holčičku lituju? Vzpomínám, že mi jí bylo velice líto, podivně, bolestně se mě to dotýkalo, skoro až neuvěřitelně vzhledem k&#160;mé situaci. Vážně, nedovedu líp vyjádřit svůj tehdejší bezděčný pocit, ale nezbavil jsem se ho ani doma, když už jsem seděl u&#160;stolu: byl jsem nanejvýš rozrušen jako už dávno ne. Jedna úvaha stíhala druhou. Připadalo mi nezpochybnitelné, že jestli jsem člověk a&#160;ne už nula, a&#160;dokud jsem se v&#160;nulu neproměnil, pak ještě žiju, a&#160;tudíž jsem schopen trpět, rozčilovat se a&#160;hanbit se za svoje činy. Nešť. Ale když se například za dvě hodiny zabiju, co je mi po té holčičce, co mi záleží na tom, že se stydím, a&#160;vůbec, co je mi do všeho na světě? Proměňuju se v&#160;absolutní nulu. A&#160;nemohlo mi snad vědomí toho, že záhy <span class="MLP-znak-kurziva-11b">naprosto</span> přestanu existovat a&#160;pak už nebude existovat nic, alespoň maličko oslabit můj soucit k&#160;té holčičce a&#160;taky pocit studu za to, že jsem se dopustil podlosti? Vždyť jsem zadupal a&#160;divoce zakřičel na to nešťastné dítě, protože… „nejenže necítím soucit, ale mohu se dopustit i&#160;nelidské podlosti, protože za dvě hodiny bude po všem“. Věříte mi, že jen proto jsem křičel? Já sám jsem o&#160;tom nyní téměř přesvědčen. Jasně jsem si představoval, že život i&#160;svět jako by závisel na mně. Řekl bych dokonce, že život a&#160;svět jako by byl pro mě stvořen, když se zastřelím, přestane existovat, alespoň pro mě. Nemluvě o&#160;tom, že možná doopravdy po mé smrti nic pro nikoho nebude existovat, a&#160;až pohasne mé vědomí, pohasne celý svět jako přízrak, jako pouhá sounáležitost mého vědomí, a&#160;zanikne, protože celý tenhle svět a&#160;všichni tihle lidé&#160;– to jsem já sám. Vzpomínám, jak jsem seděl a&#160;všecko rozvažoval, jak jsem přemítal a&#160;obracel naruby všechny nové otázky, které se nahrnuly, a&#160;vymýšlel jsem nové. Kupříkladu mi vytanula jedna podivná představa, že kdybych žil na Měsíci nebo na Marsu a&#160;dopustil se tam té největší hanebnosti a&#160;podlosti a&#160;byl jsem za to potupen a&#160;zneuctěn, jak to člověk může zažít a&#160;představit si jen ve zlém snu, a&#160;až bych se později znovu ocitl na Zemi, uchoval bych si povědomí o&#160;tom, co jsem spáchal na jiné planetě, a&#160;kromě toho bych věděl, že se tam už nikdy ani za nic nevrátím, bylo by mi při pohledu ze Země na Měsíc <span class="MLP-znak-kurziva-11b">všecko lhostejné</span> nebo ne? Styděl bych se za svůj čin nebo ne? Byly to duchaprázdné, zbytečné otázky, protože přede mnou už ležel revolver a&#160;celou svou bytostí jsem cítil, že se <span class="MLP-znak-kurziva-11b">to</span> stane, ale přesto mě rozčilovaly a&#160;já běsnil. Jako bych nedokázal umřít, dokud cosi ještě nevyřeším. Zkrátka a&#160;dobře, ta holčička mě zachránila, protože ty otázky mi pomohly oddálit výstřel. Mezitím u&#160;kapitána také všechno postupně utichlo: karty byly dohrány, všichni se chystali na kutě, ale ještě vrčeli a&#160;líně si nadávali. Vtom jsem v&#160;křesle u&#160;stolu usnul, což se mi ještě nikdy nestalo. Usnul jsem zcela nepozorovaně. Sny jsou, jak známo, zvláštní jev: některé před námi vystupují s&#160;hrozivou jasností, do nejmenších, cizelérsky vypracovaných podrobností, a&#160;v&#160;jiných bez povšimnutí přeskočíte třeba prostor i&#160;čas. Sny podle všeho nejsou řízeny rozumem, ale přáním, nikoli hlavou, nýbrž srdcem, ale jak mazaně si počínal ve snech můj rozum! A&#160;přesto se s&#160;ním dějí zcela nepochopitelné věci. Kupříkladu můj bratr umřel před pěti lety.</p>
			<p class="MLP-text">Někdy se mi o&#160;něm zdá: pomáhá mi v&#160;mých záležitostech, oba jsme jimi plně zaujati a&#160;přitom si v&#160;průběhu celého snu velmi dobře uvědomuji, že bratr zemřel a&#160;je pochován. Proč se nedivím, že ačkoliv je mrtvý, teď stojí po mém boku a&#160;oba se společně staráme o&#160;moje věci? Proč to můj rozum připouští? Ale dost už o&#160;tom. Vylíčím vám svůj sen. Ano, zdál se mi tehdy, třetího listopadu, sen. Teď mě leckteří dráždí tím, že to byl jenom sen. Ale není to snad jedno, jestli to byl sen nebo ne, když mi zjevil Pravdu? Jestliže jste poznali Pravdu a&#160;zhlédli ji na vlastní oči, víte, že to je Pravda a&#160;žádná jiná není a&#160;nemůže být. Nezáleží na tom, zda bdíte nebo spíte. Aťsi to byl sen, aťsi, ale tenhle život, který tolik vynášíte, jsem chtěl ukončit sebevraždou a&#160;sen, můj sen mi zvěstoval nový velký, obrozený život plný energie!</p>
			<p class="MLP-text">Poslouchejte.</p>
		</div>
</body>
</html>