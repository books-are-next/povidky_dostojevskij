<!DOCTYPE html>
<html lang="en">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./index.html">
    <link rel="next" href="./promo.html">
    <link rel="self" href="povidky_051.html">
    <meta name="nb-identifier" content="dostojevskij-povidky-e1b81d2">
    <meta name="nb-role" content="other">
  </head>
  <body data-nb-words="1249" data-nb-chars="7342" class="nb-role-other nb-custom-style">
    <nav role="doc-toc">
      <li><a href="povidky_005.html">BYTNÁ</a>
        <ul>
          <li><a href="povidky_006.html">ČÁST PRVNÍ</a></li>
          <li><a href="povidky_007.html">ČÁST DRUHÁ</a></li>
        </ul>
      </li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">4</span></p>
        <p class="chunk" data-nb-ref-number="3" data-nb-words="975" data-nb-chars="5796"><span class="idea" data-nb-ref-number="2" id="idea2" data-nb-words="975" data-nb-chars="5796">Vidíte, znovu říkám: aťsi to&nbsp;byl jenom sen! Ale hřejivý pocit lásky těch nevinných, krásných lidí mi&nbsp;navždy utkvěl a&nbsp;cítím její příliv i&nbsp;teď. Viděl jsem je&nbsp;na&nbsp;vlastní oči, poznal jsem je&nbsp;a&nbsp;přesvědčil se, miloval jsem je&nbsp;a&nbsp;později jsem pro ně&nbsp;trpěl. Okamžitě jsem pochopil, dokonce už&nbsp;tehdy, že&nbsp;jim v&nbsp;mnoha ohledech nikdy zcela neporozumím; jako současnému ruskému pokrokáři a&nbsp;odpornému Petrohraďanovi se&nbsp;mi&nbsp;například zdálo neuvěřitelné, že&nbsp;toho tolik věděli a&nbsp;přitom neznají naši vědu. Jenže brzy mi&nbsp;došlo, že&nbsp;čerpali svoje znalosti a&nbsp;doplňovali je&nbsp;z&nbsp;jiných zdrojů než u&nbsp;nás na&nbsp;Zemi a&nbsp;že sledují zcela jiné cíle. Po&nbsp;ničem neprahli, byli spokojeni a&nbsp;neusilovali o&nbsp;poznání života jako my, protože jejich život byl naplněný. Ovšem jejich vědomosti byly hlubší a&nbsp;vyšší úrovně než naše věda, která se&nbsp;pokouší vysvětlit, co&nbsp;je&nbsp;to&nbsp;život, a&nbsp;snaží se&nbsp;ho&nbsp;poznat, aby naučila jiné lidi žít; oni věděli i&nbsp;bez vědy, jak mají žít, i&nbsp;to jsem pochopil, ale nedokázal jsem pochopit podstatu jejich vědění. Ukazovali mi&nbsp;svoje stromy a&nbsp;já nedovedl porozumět míře lásky, s&nbsp;jakou na&nbsp;ně&nbsp;hleděli; jako by&nbsp;rozmlouvali se&nbsp;sobě rovnými bytostmi. A&nbsp;poslyšte&nbsp;– možná se&nbsp;nemýlím, když tvrdím, že&nbsp;s&nbsp;nimi skutečně rozmlouvali. Ano, objevili jejich jazyk a&nbsp;jsem si&nbsp;jist, že&nbsp;jim stromy porozuměly. A&nbsp;stejně pohlíželi na&nbsp;celou přírodu – na&nbsp;zvířata, která s&nbsp;nimi žila v&nbsp;míru, neútočila na&nbsp;ně&nbsp;a&nbsp;milovala je, přemožená jejich láskou. Ukazovali mi&nbsp;hvězdy a&nbsp;hovořili se&nbsp;mnou o&nbsp;čemsi pro mě&nbsp;nepochopitelném, ale nepochybuji o&nbsp;tom, že&nbsp;byli ve&nbsp;spojení s&nbsp;nebeskými tělesy, nejenom v&nbsp;myšlenkách, ale ve&nbsp;skutečnosti. Ti&nbsp;lidé neusilovali o&nbsp;to, abych jim rozuměl, milovali mě&nbsp;i&nbsp;bez toho, zato já&nbsp;jsem věděl, že&nbsp;mi&nbsp;nikdy neporozumí, a&nbsp;proto jsem s&nbsp;nimi skoro nikdy nemluvil o&nbsp;naší Zemi. Jenom jsem před nimi líbal Zemi, na&nbsp;níž žili, mlčky jsem je&nbsp;zbožňoval a&nbsp;oni to&nbsp;viděli a&nbsp;dovolovali mi&nbsp;to, ale přesto se&nbsp;styděli, protože sami silně milovali. Netrápili se&nbsp;pro mě, když jsem jim se&nbsp;slzami v&nbsp;očích občas líbal nohy s&nbsp;radostným vědomím, jak velkou láskou mi&nbsp;odpovědí. Občas jsem se&nbsp;překvapeně ptal sám sebe, jak dokázali po&nbsp;celý ten čas neurazit takového člověka, jako jsem já, a&nbsp;ani jedinkrát v&nbsp;něm nevzbudit žárlivost a&nbsp;závist. Mnohokrát jsem se&nbsp;ptal sám sebe, jak to, že&nbsp;jsem se&nbsp;dovedl ovládnout, já, mluvka a&nbsp;lhář, a&nbsp;nehovořit s&nbsp;nimi o&nbsp;svých poznatcích, o&nbsp;kterých neměli ani ponětí, jak to, že&nbsp;jsem je&nbsp;netoužil ohromit, třeba jen z&nbsp;lásky k&nbsp;nim? Byli skotačiví a&nbsp;veselí jako děti. Toulali se&nbsp;po&nbsp;svých překrásných hájích a&nbsp;lesích, zpívali svoje překrásné písně, živili se&nbsp;lehkou stravou, plody svých stromů, medem svých lesů a&nbsp;mlékem svých zvířat, která je&nbsp;milovala. Pracovali jen málo a&nbsp;lehce, aby si&nbsp;opatřili potravu a&nbsp;oděv. Milovali se&nbsp;a&nbsp;rodily se&nbsp;jim děti, ale nikdy jsem nepozoroval záchvaty kruté smyslnosti, jaké postihují téměř všechny obyvatele naší Země, všechny do&nbsp;jednoho, a&nbsp;bývají příčinou skoro všech hříchů našeho lidstva. Oni se&nbsp;radovali z&nbsp;nově narozených dětí jako z&nbsp;nových účastníků své blaženosti. Neměli mezi sebou hádky, ani netrpěli žárlivostí, dokonce nevěděli, co&nbsp;to&nbsp;je. Jejich děti byly dětmi všech, protože všichni tvořili jednu rodinu. Téměř nestonali, třebaže znali smrt, ale staří lidé umírali tiše, jako by&nbsp;usínali, obklopeni těmi, kdo se&nbsp;s&nbsp;nimi loučili, žehnali jim, usmívali se&nbsp;na&nbsp;ně&nbsp;a&nbsp;byli vyprovázeni na&nbsp;cestu jejich laskavými úsměvy. Smutek ani slzy jsem nezahlédl, jen lásku, vystupňovanou v&nbsp;nadšení, ale bylo to&nbsp;nadšení pokojné, naplněné, rozjímavé. Mohli jste se&nbsp;domnívat, že&nbsp;pozůstalí byli ve&nbsp;spojení se&nbsp;svými nebožtíky a&nbsp;že smrt nepřerušila jejich pozemskou pospolitost. Skoro mě&nbsp;nechápali, když jsem se&nbsp;jich vyptával na&nbsp;život věčný, ale zřejmě byli o&nbsp;něm bezděčně přesvědčeni, takže to&nbsp;pro ně&nbsp;nepředstavovalo žádný problém. Neměli chrámy, ale byli nezvratně, nepřetržitě spojení s&nbsp;Všehomírem, neměli víru, zato dobře věděli, že&nbsp;až&nbsp;jejich pozemská radost dosáhne hranic pozemské přírody, nastane ještě těsnější spojení s&nbsp;Všehomírem. Očekávali ten okamžik s&nbsp;radostí, ale nesnažili se&nbsp;ho&nbsp;uspíšit, netrápili se&nbsp;pro to, jako by&nbsp;ho&nbsp;v&nbsp;hloubi srdce tušili, a&nbsp;navzájem si&nbsp;to&nbsp;sdělovali. Po&nbsp;večerech, před usnutím s&nbsp;oblibou zpívali v&nbsp;harmonických, sladěných sborech. V&nbsp;písních tlumočili všechny své pocity, které toho dne zažívali, oslavovali končící den a&nbsp;loučili se&nbsp;s&nbsp;ním. Velebili přírodu, zemi, moře i&nbsp;lesy. Rádi skládali jeden o&nbsp;druhém písně a&nbsp;navzájem se&nbsp;chválili jako děti; byly to&nbsp;ty&nbsp;nejprostší písně, ale tryskaly ze&nbsp;srdce a&nbsp;pronikaly do&nbsp;srdce. Nejen v&nbsp;písních, ale celý život zdánlivě trávili tím, že&nbsp;se&nbsp;vzájemně obdivovali. Byla to&nbsp;jakási celková, všeobecná zamilovanost. Některé jejich slavnostní, zanícené písně jsem vůbec nechápal. Rozuměl jsem slovům, ale nikdy se&nbsp;mi&nbsp;nepodařilo postihnout jejich plný význam. Zůstávaly nedostupné mému rozumu, zato do&nbsp;srdce mi&nbsp;neodkladně pronikaly stále hlouběji. Často jsem prohlašoval, že&nbsp;to&nbsp;všechno jsem už&nbsp;dávno předtím tušil, že&nbsp;všechna ta&nbsp;radost a&nbsp;sláva ke&nbsp;mně promlouvaly už&nbsp;na&nbsp;naší Zemi slastným steskem, který přecházel až&nbsp;v&nbsp;nesnesitelný zármutek, že&nbsp;jsem je&nbsp;i&nbsp;jejich slávu tušil ve&nbsp;snech svého srdce i&nbsp;v&nbsp;tužbách svého rozumu, že&nbsp;jsem často nemohl na&nbsp;naší Zemi hledět bez slz na&nbsp;zapadající Slunce… Že&nbsp;v&nbsp;mé nenávisti k&nbsp;lidem naší Země byl vždy přítomen smutek: proč je&nbsp;nedokážu nenávidět, aniž bych je&nbsp;miloval, proč jim nemohu neodpustit, když v&nbsp;mé lásce k&nbsp;nim je&nbsp;přítomen smutek, proč je&nbsp;nemohu milovat, aniž bych je&nbsp;nenáviděl? Poslouchali mě&nbsp;a&nbsp;všiml jsem si, že&nbsp;si&nbsp;neumějí představit, o&nbsp;čem mluvím, ale nelitoval jsem svých slov: věděl jsem, že&nbsp;chápou velikost mého smutku po&nbsp;těch, které jsem opustil. Ano, když se&nbsp;na&nbsp;mě&nbsp;dívali milými láskyplnými pohledy, když jsem cítil, že&nbsp;v&nbsp;jejich přítomnosti se&nbsp;i&nbsp;moje srdce stává stejně nevinné a&nbsp;pravdivé jako jejich, nebylo mi&nbsp;líto, že&nbsp;je&nbsp;nechápu. Dech se&nbsp;mi&nbsp;tajil pocitem naplněného života a&nbsp;já je&nbsp;mlčky uctíval.</span></p>
        <p class="chunk" data-nb-ref-number="4" data-nb-words="273" data-nb-chars="1545"><span class="idea" data-nb-ref-number="3" id="idea3" data-nb-words="273" data-nb-chars="1545">Teď se&nbsp;mi&nbsp;všichni smějí do&nbsp;očí a&nbsp;ujišťují mě, že&nbsp;ani ve&nbsp;snu jsem nemohl vidět takové podrobnosti, jaké uvádím, že&nbsp;jsem ve&nbsp;snu viděl nebo prožil jen pocit, který se&nbsp;zrodil v&nbsp;mém blouznivém srdci, a&nbsp;podrobnosti jsem si&nbsp;vymyslel, když jsem se&nbsp;probudil. A&nbsp;když jsem se&nbsp;jim přiznal, že&nbsp;to&nbsp;tak možná doopravdy bylo&nbsp;– panebože, vypukli v&nbsp;hurónský smích a&nbsp;vysmáli se&nbsp;mi&nbsp;– měli z&nbsp;toho legraci. Ovšem, byl jsem přemožen pouze pocitem toho snu, jen ten se&nbsp;zachoval v&nbsp;mém rozdrásaném srdci. Zato jeho reálné obrazy a&nbsp;formy, které jsem viděl, byly tak harmonicky uspořádané, půvabné, překrásné a&nbsp;pravdivé, že&nbsp;po&nbsp;probuzení jsem nebyl schopen vtělit je&nbsp;do&nbsp;našich slabých slov, takže se&nbsp;musely zhustit v&nbsp;mé mysli, a&nbsp;později jsem byl mimoděk nucen přimyslet si&nbsp;podrobnosti a&nbsp;samozřejmě jsem je&nbsp;zkreslil, zejména při své vášnivé touze co&nbsp;nejdřív je&nbsp;alespoň částečně sdělit. Ale proč nemám věřit, že&nbsp;to&nbsp;všecko se&nbsp;stalo? Možná to&nbsp;bylo tisíckrát lepší, radostnější a&nbsp;jasnější, než to&nbsp;vyprávím. Aťsi to&nbsp;je&nbsp;sen, ale to&nbsp;všechno nemohlo nebýt. Víte, prozradím vám tajemství: třeba to&nbsp;všechno nebyl sen! Pak se&nbsp;totiž stalo něco takového, až&nbsp;děsivě skutečného, že&nbsp;se&nbsp;to&nbsp;nemohlo jen zdát. I&nbsp;když se&nbsp;můj sen zrodil v&nbsp;mém srdci, bylo by&nbsp;moje srdce schopné zrodit tu&nbsp;hroznou pravdu, která mě&nbsp;potom zaskočila? Jak bych si&nbsp;ji&nbsp;sám mohl vymyslet nebo vysnít ve&nbsp;svém srdci? Dokázalo by&nbsp;se&nbsp;mé&nbsp;povrchní srdce a&nbsp;můj rozmarný, nicotný rozum povznést k&nbsp;takovému odhalení pravdy? Posuďte sami, dosud jsem to&nbsp;tajil, ale teď se&nbsp;přiznám… Jde o&nbsp;to, že&nbsp;jsem tehdy všechny svedl k&nbsp;nepravostem!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./promo.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>