<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Povídky">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Povídky">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./index.html">
    <link rel="next" href="./promo.html">
    <link rel="self" href="povidky_040.html">
    <meta name="nb-identifier" content="dostojevskij-povidky-a41bf52">
    <meta name="nb-role" content="other">
  </head>
  <body class="content-prose nb-role-other nb-custom-style" data-nb-words="2362" data-nb-chars="14490">
    <nav role="doc-toc">
      <ul class="plain section">
        <li><a href="povidky_005.html">BYTNÁ</a>
          <ul>
            <li><a href="povidky_006.html">ČÁST PRVNÍ</a></li>
            <li><a href="povidky_007.html">ČÁST DRUHÁ</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">4</span></p>
          <p class="chunk" data-nb-ref-number="3" data-nb-words="27" data-nb-chars="155"><span class="idea" data-nb-ref-number="2" id="idea2" data-nb-words="27" data-nb-chars="155">Jak se&nbsp;domýšlím, o&nbsp;opicích se&nbsp;mi&nbsp;zdálo proto, že&nbsp;je&nbsp;ukazovali ve&nbsp;vitríně v&nbsp;podniku majitele krokodýla, ale Jelena Ivanovna, to&nbsp;byla kapitola sama pro sebe.</span></p>
          <p class="chunk" data-nb-ref-number="4" data-nb-words="179" data-nb-chars="1108"><span class="idea" data-nb-ref-number="3" id="idea3" data-nb-words="179" data-nb-chars="1108">Předesílám, tu&nbsp;dámu jsem miloval, ale spěšně, jako bych jel s&nbsp;keserem, se&nbsp;opravuju: miloval jsem ji&nbsp;jako otec, ani víc, ani míň. Soudím tak z&nbsp;toho, že&nbsp;mnohokrát mě&nbsp;popadla nepřekonatelná touha políbit ji&nbsp;na&nbsp;hlavinku nebo na&nbsp;růžovou tvářičku. A&nbsp;přestože se&nbsp;mi&nbsp;nikdy nesplnila, nenaskytla se&nbsp;k&nbsp;tomu vhodná příležitost, přiznávám, neodmítl bych políbit Jelenu Ivanovnu dokonce ani na&nbsp;rty. A&nbsp;nejen to, zlíbal bych i&nbsp;její zoubky, tak skvěle vystavené na&nbsp;odiv, které se&nbsp;podobaly šňůře běloskvoucích vybraných perel pokaždé, když se&nbsp;smála. A&nbsp;smála se&nbsp;překvapivě často. Můj přítel jí&nbsp;mazlivě říkával „moje hloupůstka“ a&nbsp;tohle přízvisko bylo nanejvýš trefné a&nbsp;charakteristické. Byla to&nbsp;dáma k&nbsp;nakousnutí a&nbsp;nic víc. Naprosto nechápu, proč si&nbsp;Ivan Matvejič umínil představovat svou ženu jako naši ruskou Evženii de&nbsp;Tour. V&nbsp;každém případě můj sen, nepočítám-li opice, ve&nbsp;mně zanechal ten nejpříznivější dojem, a&nbsp;když jsem se&nbsp;u&nbsp;šálku ranní kávy v&nbsp;duchu probíral všemi událostmi předešlého dne, rozhodl jsem se, že&nbsp;neprodleně cestou do&nbsp;služby zajdu k&nbsp;Jeleně Ivanovně, což ostatně byla moje povinnost jako domácího přítele.</span></p>
          <p class="chunk" data-nb-ref-number="5" data-nb-words="46" data-nb-chars="306"><span class="idea" data-nb-ref-number="4" id="idea4" data-nb-words="46" data-nb-chars="306">V&nbsp;miniaturním pokojíčku před ložnicí, kterému říkali salonek, ačkoliv i&nbsp;salon měli malý, seděla Jelena Ivanovna ve&nbsp;vzdušném župánku na&nbsp;miniaturní přepychové pohovce u&nbsp;čajového stolečku, pila kávu z&nbsp;maličkého šálku a&nbsp;smáčela v&nbsp;ní kostičku cukru. Byla svůdně hezká, ale zároveň mi&nbsp;připadala trochu zamyšlená.</span></p>
          <p class="chunk" data-nb-ref-number="6" data-nb-words="25" data-nb-chars="154"><span class="idea" data-nb-ref-number="5" id="idea5" data-nb-words="25" data-nb-chars="154">„Á, to&nbsp;jste vy, čtveráku!“ přivítala mě&nbsp;s&nbsp;roztržitým úsměvem, „posaďte se, větroplachu, a&nbsp;vypijte kávu. Co&nbsp;jste dělal včera? Byl jste na&nbsp;maškarním plese?“</span></p>
          <p class="chunk" data-nb-ref-number="7" data-nb-words="15" data-nb-chars="87"><span class="idea" data-nb-ref-number="6" id="idea6" data-nb-words="15" data-nb-chars="87">„Cožpak vy&nbsp;jste byla? Já&nbsp;přece nejezdím na… a&nbsp;navíc včera jsem navštívil našeho vězně.“</span></p>
          <p class="chunk" data-nb-ref-number="8" data-nb-words="36" data-nb-chars="190"><span class="idea" data-nb-ref-number="7" id="idea7" data-nb-words="36" data-nb-chars="190">S&nbsp;povzdechem jsem se&nbsp;napil kávy a&nbsp;nasadil zbožný výraz. „Koho? Jakého vězně? Ach ano! Chudáček. No&nbsp;a&nbsp;co&nbsp;– stýská se&nbsp;mu? Víte… chtěla jsem se&nbsp;vás zeptat… Mohu teď přece požádat o&nbsp;rozvod, ne?“</span></p>
          <p class="chunk" data-nb-ref-number="9" data-nb-words="17" data-nb-chars="101"><span class="idea" data-nb-ref-number="8" id="idea8" data-nb-words="17" data-nb-chars="101">„O&nbsp;rozvod?“ vykřikl jsem rozhořčeně a&nbsp;div jsem nevylil kávu. To&nbsp;ten „cikán!“ pomyslel jsem si&nbsp;zuřivě.</span></p>
          <p class="chunk" data-nb-ref-number="10" data-nb-words="48" data-nb-chars="318"><span class="idea" data-nb-ref-number="9" id="idea9" data-nb-words="48" data-nb-chars="318">Existoval jistý „cikán“, snědý brunet s&nbsp;knírkem, který sloužil ve&nbsp;stavebním odboru, příliš často moje přátele navštěvoval a&nbsp;dovedl Jelenu Ivanovnu rozesmát. Přiznám se, nenáviděl jsem ho; nepochybně se&nbsp;včera stihl setkat s&nbsp;Jelenou Ivanovnou buďto na&nbsp;maškarním bále, nebo u&nbsp;nich doma a&nbsp;napovídal jí&nbsp;všelijaké hlouposti!</span></p>
          <p class="chunk" data-nb-ref-number="11" data-nb-words="40" data-nb-chars="216"><span class="idea" data-nb-ref-number="10" id="idea10" data-nb-words="40" data-nb-chars="216">„Proč by&nbsp;ne,“ zadrmolila Jelena Ivanovna, jako bych ji&nbsp;přistihl při něčem nepatřičném, „on bude sedět v&nbsp;krokodýlovi a&nbsp;třeba už&nbsp;se&nbsp;nevrátí a&nbsp;já tady na&nbsp;něj budu celý život čekat? Muž má&nbsp;sedět doma a&nbsp;ne v&nbsp;krokodýlovi…“</span></p>
          <p class="chunk" data-nb-ref-number="12" data-nb-words="12" data-nb-chars="85"><span class="idea" data-nb-ref-number="11" id="idea11" data-nb-words="12" data-nb-chars="85">„Ale tohle je&nbsp;přece nepředvídaný případ,“ užuž jsem začal s&nbsp;pochopitelným rozrušením.</span></p>
          <p class="chunk" data-nb-ref-number="13" data-nb-words="39" data-nb-chars="244"><span class="idea" data-nb-ref-number="12" id="idea12" data-nb-words="39" data-nb-chars="244">„Ach ne, nic neříkejte, já&nbsp;to&nbsp;nechci slyšet, nechci!“ zaječela náhle rozzlobeně. „Pořád mi&nbsp;jen oponujete, vy&nbsp;ohavo! S&nbsp;vámi člověk nehne, nic mu&nbsp;neporadíte! Cizí lidi říkají, že&nbsp;mi&nbsp;úřady povolí rozvod, protože manžel nebude dostávat žádný plat.“</span></p>
          <p class="chunk" data-nb-ref-number="14" data-nb-words="107" data-nb-chars="622"><span class="idea" data-nb-ref-number="13" id="idea13" data-nb-words="107" data-nb-chars="622">„Jste to&nbsp;vy, má&nbsp;milá?“ zvolal jsem pateticky. „Který zločinec vám tohle nakukal? A&nbsp;vůbec, rozvod kvůli něčemu tak nepodstatnému, jako je&nbsp;plat, je&nbsp;zcela nemyslitelný. Chudák váš muž plane láskou k&nbsp;vám, abych tak řekl, dokonce v&nbsp;krokodýlích útrobách. Ba&nbsp;co&nbsp;víc&nbsp;– taje láskou jako kus cukru. Ještě včera večer, když jste se&nbsp;bavila na&nbsp;maškarním bále, se&nbsp;zmínil, že&nbsp;v&nbsp;krajním případě vás pozve jako zákonitou manželku k&nbsp;sobě, do&nbsp;útrob toho netvora, tím spíš, že&nbsp;jak se&nbsp;ukazuje, v&nbsp;krokodýlovi je&nbsp;dost místa nejen pro dva, ale dokonce pro tři.“ Hbitě jsem jí&nbsp;tlumočil celou tu&nbsp;zajímavou část našeho rozhovoru s&nbsp;Ivanem Matvejičem.</span></p>
          <p class="chunk" data-nb-ref-number="15" data-nb-words="91" data-nb-chars="468"><span class="idea" data-nb-ref-number="14" id="idea14" data-nb-words="91" data-nb-chars="468">„Cože, cože?“ vyjekla udiveně. „Chcete, abych i&nbsp;já vlezla dovnitř, k&nbsp;mému muži? To&nbsp;je&nbsp;nápad! A&nbsp;jak tam polezu, v&nbsp;klobouku a&nbsp;v&nbsp;krinolíně? Panebože, taková hloupost! A&nbsp;jak budu vypadat, až&nbsp;tam polezu a&nbsp;někdo cizí mě&nbsp;bude okukovat? To&nbsp;je&nbsp;směšné! A&nbsp;co tam budu jíst? A… a… co&nbsp;bude, až, až… Ach božínku, co&nbsp;jste si&nbsp;to&nbsp;vymysleli! A&nbsp;jaká zábava tam bude? Říkáte, že&nbsp;tam páchne guma… A&nbsp;co bude, jestli se&nbsp;s&nbsp;mužem pohádáme&nbsp;– to&nbsp;máme potom ležet vedle sebe? Fuj, to&nbsp;je&nbsp;odporné!“</span></p>
          <p class="chunk" data-nb-ref-number="16" data-nb-words="57" data-nb-chars="338"><span class="idea" data-nb-ref-number="15" id="idea15" data-nb-words="57" data-nb-chars="338">„Připouštím, ano, připouštím, má&nbsp;drahá přítelkyně,“ přerušil jsem ji&nbsp;a&nbsp;snažil jsem se, aby moje slova vyzněla zcela přesvědčivě jako slova člověka, který je&nbsp;v&nbsp;právu, „jenomže vy&nbsp;jste nedocenila fakt, že&nbsp;on&nbsp;bez vás zřejmě nemůže žít, jestliže vás zve. To&nbsp;znamená, že&nbsp;vás miluje, vášnivě, věrně a&nbsp;usilovně… a&nbsp;vy jste to&nbsp;neocenila, má&nbsp;milá!“</span></p>
          <p class="chunk" data-nb-ref-number="17" data-nb-words="58" data-nb-chars="352"><span class="idea" data-nb-ref-number="16" id="idea16" data-nb-words="58" data-nb-chars="352">„Ne, nechci, nechci nic slyšet!“ mávala odmítavě drobnou půvabnou ručkou, na&nbsp;níž se&nbsp;leskly čerstvě vydrhnuté a&nbsp;kartáčkem vyčištěné růžové nehtíky. „Jste vy&nbsp;ale protiva! Takhle mě&nbsp;rozpláčete. Vlezte si&nbsp;tam sám, jestli je&nbsp;vám to&nbsp;příjemné. Jste přece přítel, no&nbsp;tak si&nbsp;tam vedle něj z&nbsp;přátelství lehněte a&nbsp;celý život se&nbsp;přete o&nbsp;nějaké nezáživné učenosti…“</span></p>
          <p class="chunk" data-nb-ref-number="18" data-nb-words="69" data-nb-chars="413"><span class="idea" data-nb-ref-number="17" id="idea17" data-nb-words="69" data-nb-chars="413">„Zbytečně se&nbsp;tomu smějete,“ zarazil jsem s&nbsp;vážností to&nbsp;lehkomyslné stvoření. „Váš manžel mě&nbsp;beztak pozval k&nbsp;sobě. Samozřejmě, vás tam táhne povinnost, ale mě&nbsp;pouhá velkodušnost. Když mi&nbsp;včera váš muž vyprávěl o&nbsp;neobyčejné roztažitelnosti krokodýla, zcela jasně mi&nbsp;naznačil, že&nbsp;nejenom vy&nbsp;dva, ale dokonce i&nbsp;já jako domácí přítel bych se&nbsp;dovnitř vešel a&nbsp;mohli bychom tam být ve&nbsp;třech, kdybych si&nbsp;to&nbsp;přál, a&nbsp;proto…“</span></p>
          <p class="chunk" data-nb-ref-number="19" data-nb-words="40" data-nb-chars="227"><span class="idea" data-nb-ref-number="18" id="idea18" data-nb-words="40" data-nb-chars="227">„Jak to, ve&nbsp;třech?“ vykřikla Jelena Ivanovna a&nbsp;vrhla na&nbsp;mě&nbsp;udivený pohled. „Takže bychom… tam byli pohromadě? Všichni tři? Chi, chi, chi! Jste vy&nbsp;ale hlupáci! Chi, chi, chi! Budu vás tam pořád štípat, vy&nbsp;ničemo! Chi, chi, chi!“</span></p>
          <p class="chunk" data-nb-ref-number="20" data-nb-words="39" data-nb-chars="220"><span class="idea" data-nb-ref-number="19" id="idea19" data-nb-words="39" data-nb-chars="220">Zvrátila se&nbsp;na&nbsp;opěradlo pohovky a&nbsp;rozesmála se, až&nbsp;slzela. To&nbsp;všechno, slzy i&nbsp;smích, bylo natolik okouzlující, že&nbsp;jsem se&nbsp;neudržel a&nbsp;začal jsem jí&nbsp;horlivě líbat ruku: nebránila se&nbsp;a&nbsp;na usmířenou mě&nbsp;lehce vytahala za&nbsp;uši.</span></p>
          <p class="chunk" data-nb-ref-number="21" data-nb-words="26" data-nb-chars="157"><span class="idea" data-nb-ref-number="20" id="idea20" data-nb-words="26" data-nb-chars="157">Oba nás to&nbsp;pobavilo a&nbsp;já jsem jí&nbsp;podrobně vyložil včerejší plány Ivana Matvejiče. Nápad pořádat společenské večírky a&nbsp;otevřít si&nbsp;salon se&nbsp;jí&nbsp;náramně zalíbil.</span></p>
          <p class="chunk" data-nb-ref-number="22" data-nb-words="47" data-nb-chars="269"><span class="idea" data-nb-ref-number="21" id="idea21" data-nb-words="47" data-nb-chars="269">„Jenomže budu potřebovat spoustu nových toalet,“ podotkla, „a&nbsp;proto je&nbsp;zapotřebí, aby mi&nbsp;muž poslal co&nbsp;nejdřív a&nbsp;pokud možno co&nbsp;nejvíc peněz z&nbsp;platu… Ale,“ dodala zamyšleně, „jak to, že&nbsp;ho&nbsp;ke&nbsp;mně přinesou v&nbsp;nádrži? Budu se&nbsp;stydět před hosty… Ne, já&nbsp;nechci, ne, nechci…“</span></p>
          <p class="chunk" data-nb-ref-number="23" data-nb-words="10" data-nb-chars="71"><span class="idea" data-nb-ref-number="22" id="idea22" data-nb-words="10" data-nb-chars="71">„Mimochodem, abych nezapomněl… Byl u&nbsp;vás včera večer Timofej Semjonyč?“</span></p>
          <p class="chunk" data-nb-ref-number="24" data-nb-words="35" data-nb-chars="195"><span class="idea" data-nb-ref-number="23" id="idea23" data-nb-words="35" data-nb-chars="195">„Ach ano, byl. Přijel mě&nbsp;utěšovat a&nbsp;představte si, hráli jsme dudáka. Když prohrál on, dostal bonbon, a&nbsp;když já, líbal mi&nbsp;ruce. Takový dareba a&nbsp;považte, div se&nbsp;mnou nejel na&nbsp;maškarní bál. Vážně!“</span></p>
          <p class="chunk" data-nb-ref-number="25" data-nb-words="10" data-nb-chars="79"><span class="idea" data-nb-ref-number="24" id="idea24" data-nb-words="10" data-nb-chars="79">„Byl okouzlen,“ poznamenal jsem. „Ostatně koho byste neokouzlila, vy&nbsp;svůdnice!“</span></p>
          <p class="chunk" data-nb-ref-number="26" data-nb-words="32" data-nb-chars="176"><span class="idea" data-nb-ref-number="25" id="idea25" data-nb-words="32" data-nb-chars="176">„Běžte už&nbsp;s&nbsp;těmi svými komplimenty! Počkejte, ještě vás na&nbsp;cestu štípnu. Naučila jsem se&nbsp;úžasně štípat. No&nbsp;tak, co&nbsp;tomu říkáte? A&nbsp;vůbec, vy&nbsp;tvrdíte, že&nbsp;muž o&nbsp;mně včera mluvil?“</span></p>
          <p class="chunk" data-nb-ref-number="27" data-nb-words="15" data-nb-chars="80"><span class="idea" data-nb-ref-number="26" id="idea26" data-nb-words="15" data-nb-chars="80">„N-n-ne, moc ne… Přiznám se, on&nbsp;teď víc přemýšlí o&nbsp;osudu celého lidstva a&nbsp;chce…“</span></p>
          <p class="chunk" data-nb-ref-number="28" data-nb-words="47" data-nb-chars="255"><span class="idea" data-nb-ref-number="27" id="idea27" data-nb-words="47" data-nb-chars="255">„Ať jde do&nbsp;háje! Už&nbsp;nic neříkejte! Zřejmě je&nbsp;to&nbsp;příšerná nuda. Někdy ho&nbsp;navštívím. Určitě zítra. Jenom ne&nbsp;dnes: bolí mě&nbsp;hlava a&nbsp;pak, bude tam spousta lidí… Řeknou: to&nbsp;je&nbsp;jeho žena a&nbsp;ještě mě&nbsp;přede všemi zostudí… Sbohem. Večer máte patrně namířeno k&nbsp;němu?“</span></p>
          <p class="chunk" data-nb-ref-number="29" data-nb-words="10" data-nb-chars="59"><span class="idea" data-nb-ref-number="28" id="idea28" data-nb-words="10" data-nb-chars="59">„Ano, ovšem. Nařídil mi, abych přijel a&nbsp;přivezl mu&nbsp;noviny.“</span></p>
          <p class="chunk" data-nb-ref-number="30" data-nb-words="24" data-nb-chars="132"><span class="idea" data-nb-ref-number="29" id="idea29" data-nb-words="24" data-nb-chars="132">„No výborně. Jen tam běžte a&nbsp;čtěte. Ke&nbsp;mně dnes nejezděte. Není mi&nbsp;dobře, a&nbsp;možná pojedu na&nbsp;návštěvu. Tak tedy sbohem, vy&nbsp;čtveráku.“</span></p>
          <p class="chunk" data-nb-ref-number="31" data-nb-words="10" data-nb-chars="49"><span class="idea" data-nb-ref-number="30" id="idea30" data-nb-words="10" data-nb-chars="49">To&nbsp;u&nbsp;ní večer bude ten „cikán“, pomyslel jsem si.</span></p>
          <p class="chunk" data-nb-ref-number="32" data-nb-words="75" data-nb-chars="450"><span class="idea" data-nb-ref-number="31" id="idea31" data-nb-words="75" data-nb-chars="450">V&nbsp;kanceláři jsem pochopitelně nedal ani v&nbsp;nejmenším najevo, jaké starosti a&nbsp;strasti mě&nbsp;užírají. Ale brzy jsem si&nbsp;všiml, že&nbsp;některé z&nbsp;našich nejpokrokovějších deníků zvlášť rychle toho rána kolují mezi mými kolegy a&nbsp;ti je&nbsp;čtou s&nbsp;nezvykle vážnými výrazy. První se&nbsp;mi&nbsp;dostal do&nbsp;rukou Lístek, plátek bez speciálního zaměření, ale všeobecně humánní&nbsp;– především proto ho&nbsp;u&nbsp;nás přezírali, i&nbsp;když ho&nbsp;četli. S&nbsp;jistým údivem jsem si&nbsp;přečetl následující zprávu:</span></p>
          <p class="chunk" data-nb-ref-number="33" data-nb-words="334" data-nb-chars="2234"><span class="idea" data-nb-ref-number="32" id="idea32" data-nb-words="334" data-nb-chars="2234">„Včera se&nbsp;v&nbsp;naší rozlehlé metropoli, ozdobené velkolepými budovami, rozšířily neslýchané zvěsti. Jistý pan N., známý labužník z&nbsp;lepší společnosti, kterého nejspíš omrzela Borelova kuchyně a&nbsp;kuchyně n-ského klubu, vstoupil do&nbsp;budovy Pasáže, kde se&nbsp;předváděl obrovský krokodýl, nedávno přivezený do&nbsp;našeho sídelního města, a&nbsp;žádal, aby mu&nbsp;ho&nbsp;připravili k&nbsp;obědu. Po&nbsp;obchodní dohodě s&nbsp;majitelem krokodýla ho&nbsp;na&nbsp;místě ještě zaživa začal konzumovat (totiž nikoliv majitele, pokojného Němce se&nbsp;sklonem k&nbsp;puntičkářství, ale jeho krokodýla), perořízkem odřezával šťavnaté kousky a&nbsp;přímo je&nbsp;hltal. Postupně celý krokodýl zmizel v&nbsp;jeho rozlehlých útrobách a&nbsp;zmíněný pan N. se&nbsp;dokonce chystal spořádat i&nbsp;ichneumona, krokodýlova věrného druha, pravděpodobně předpokládaje, že&nbsp;dotyčný bude stejně chutný. Vůbec nic nenamítáme proti tomuto novému produktu, už&nbsp;dávno známému zahraničním labužníkům. Dokonce jsme cosi podobného předvídali. Angličtí lordi a&nbsp;cestovatelé v&nbsp;celých skupinách loví krokodýly a&nbsp;jedí hřbet té&nbsp;obludy jako biftek s&nbsp;hořčicí, cibulí a&nbsp;s&nbsp;brambory. Francouzi, kteří přijíždějí s&nbsp;Lessepsem, dávají přednost tlapám pečeným v&nbsp;horkém popelu, což provádějí naschvál Angličanům, kteří se&nbsp;jim posmívají. U&nbsp;nás se&nbsp;nejspíš ocení obojí. Pokud jde o&nbsp;nás, vítáme toto nové průmyslové odvětví, jež naší mohutné různotvárné vlasti obzvlášť chybí. Vzápětí za&nbsp;tímto prvním krokodýlem, který zmizel v&nbsp;útrobách petrohradského labužníka, zřejmě neuplyne ani rok a&nbsp;navezou jich k&nbsp;nám stovky. Proč by&nbsp;se&nbsp;krokodýl nemohl aklimatizovat u&nbsp;nás v&nbsp;Rusku? Jestliže je&nbsp;něvská voda příliš studená pro tyto zajímavé cizince, pak máme v&nbsp;našem hlavním městě potoky a&nbsp;za městem říčky a&nbsp;jezera. Proč by&nbsp;se, kupříkladu, krokodýli nemohli pěstovat v&nbsp;Pargolově nebo v&nbsp;Pavlovsku, v&nbsp;Moskvě v&nbsp;Presněnských rybnících a&nbsp;v&nbsp;Samotečném? Poskytujíce příjemnou a&nbsp;zdravou stravu našim rafinovaným labužníkům, mohli by&nbsp;současně bavit dámy, jež se&nbsp;u&nbsp;těchto rybníků procházejí, a&nbsp;učit děti přírodopisu. Z&nbsp;krokodýlí kůže by&nbsp;se&nbsp;dala vyrábět pouzdra, kufry, pouzdra na&nbsp;cigarety a&nbsp;náprsní tašky a&nbsp;možná že&nbsp;nejedna kupecká tisícovka v&nbsp;umaštěné papírové podobě, jakou kupci upřednostňují, by&nbsp;spočinula v&nbsp;krokodýlí kůži. Doufáme, že&nbsp;se&nbsp;k&nbsp;tomuto zajímavému tématu ještě několikrát vrátíme.“</span></p>
          <p class="chunk" data-nb-ref-number="34" data-nb-words="120" data-nb-chars="685"><span class="idea" data-nb-ref-number="33" id="idea33" data-nb-words="120" data-nb-chars="685">Třebaže jsem něco takového tušil, tahle nepředložená zpráva mě&nbsp;uvedla do&nbsp;rozpaků. Když jsem nenašel nikoho, s&nbsp;kým bych se&nbsp;mohl rozdělit o&nbsp;své dojmy, oslovil jsem Prochora Saviče, který seděl naproti mně&nbsp;– zpozoroval jsem totiž, že&nbsp;mě&nbsp;už&nbsp;dlouho sleduje pohledem, v&nbsp;ruce drží Chlup a&nbsp;stále jako by&nbsp;se&nbsp;mi&nbsp;ho&nbsp;chystal podat. Mlčky převzal ode mě&nbsp;Lístek, a&nbsp;když mi&nbsp;podával Chlup, nehtem silně zatrhl článek, na&nbsp;který mě&nbsp;chtěl zjevně upozornit. Byl to&nbsp;podivín, starý mládenec a&nbsp;nemluva, který s&nbsp;nikým z&nbsp;nás neudržoval žádné vztahy, téměř s&nbsp;nikým v&nbsp;kanceláři nemluvil a&nbsp;vždycky měl na&nbsp;všecko svůj názor, ale zásadně ho&nbsp;nikomu nesděloval. Žil osaměle. V&nbsp;jeho bytě skoro nikdo z&nbsp;nás nikdy nebyl.</span></p>
          <p class="chunk" data-nb-ref-number="35" data-nb-words="10" data-nb-chars="52"><span class="idea" data-nb-ref-number="34" id="idea34" data-nb-words="10" data-nb-chars="52">Hle, co&nbsp;jsem si&nbsp;přečetl v&nbsp;označeném článku v&nbsp;Chlupu:</span></p>
          <p class="chunk" data-nb-ref-number="36" data-nb-words="445" data-nb-chars="2928"><span class="idea" data-nb-ref-number="35" id="idea35" data-nb-words="445" data-nb-chars="2928">„Je všeobecně známo, že&nbsp;jsme pokrokoví a&nbsp;humánní a&nbsp;že se&nbsp;v&nbsp;tomto směru snažíme dostihnout Evropu. Ovšem přes veškeré snahy a&nbsp;úsilí našeho listu jsme ještě zdaleka ‚nedozráli‘, o&nbsp;čemž svědčí pobuřující případ, k&nbsp;němuž včera došlo v&nbsp;Pasáži a&nbsp;který jsme předvídali. Do&nbsp;naší metropole přijíždí cizinec, vlastník, a&nbsp;přiváží krokodýla, kterého začne předvádět v&nbsp;Pasáži obecenstvu. Pohotově jsme přivítali toto nové odvětví užitečného průmyslu, jež naší mohutné mnohotvárné vlasti chybělo. Najednou včera o&nbsp;půl páté odpoledne se&nbsp;do&nbsp;podniku zahraničního majitele dostavil jistý neobyčejně tlustý opilec, zaplatil vstupné a&nbsp;hbitě, bez sebemenšího upozornění, vlezl krokodýlovi do&nbsp;tlamy. Tomu nezbývalo, než ho&nbsp;spolknout, třeba jen z&nbsp;pudu sebezáchovy, aby se&nbsp;neudávil. Neznámý se&nbsp;provalil do&nbsp;krokodýlích útrob a&nbsp;hned usnul. Nepůsobil na&nbsp;něho ani křik majitele&nbsp;– cizince, ani nářek jeho vyděšené rodiny, ani výhrůžky, že&nbsp;se&nbsp;majitel obrátí na&nbsp;policii. Z&nbsp;krokodýlích útrob byl slyšet jen chechtot a&nbsp;slib, že&nbsp;dotyčný spráská zvíře důtkami (sic!). Ubohý savec, donucený polknout takovou horu masa, nadarmo prolévá hojné slzy. Nezvaný host je&nbsp;horší než zloděj, ale nehledě na&nbsp;to&nbsp;přísloví drzý návštěvník odmítá opustit krokodýla. Nevíme, jak vysvětlit podobné případy, svědčící o&nbsp;naší nezralosti, které nás očerňují v&nbsp;očích cizinců. Šíře ruské duše tu&nbsp;našla náležité uplatnění. Ptáme se, co&nbsp;hledal nevítaný návštěvník? Teplou komfortní místnost? V&nbsp;našem hlavním městě existuje mnoho krásných domů s&nbsp;levnými a&nbsp;zcela komfortními byty, se&nbsp;zavedenou něvskou vodou a&nbsp;s&nbsp;plynovým osvětlením na&nbsp;schodišti, kde majitelé často zaměstnávají vrátného. Upozorňujeme naše čtenáře i&nbsp;na to, jak barbarsky se&nbsp;chováme k&nbsp;domácím zvířatům: přicestovalý krokodýl pochopitelně stěží naráz stráví takovou horu masa a&nbsp;teď leží jako nafouklá hromada a&nbsp;v&nbsp;nesnesitelných mukách čeká na&nbsp;smrt. V&nbsp;Evropě už&nbsp;dávno soudně postihují ty, kdo nehumánně zacházejí s&nbsp;domácími zvířaty. Navzdory evropskému osvětlení, chodníkům a&nbsp;domovní výstavbě se&nbsp;ještě dlouho nezbavíme zděděných předsudků. ‚Nové domy, ale staré předsudky‘… Dokonce ani domy nejsou nové, přinejmenším schodiště. V&nbsp;našem listu jsme už&nbsp;nejednou připomínali, že&nbsp;na&nbsp;Petrohradské straně v&nbsp;domě kupce Lukjanova je&nbsp;odpočívadlo dřevěného schodiště shnilé, propadlé a&nbsp;už dlouho představuje nebezpečí pro ženu vojáka Afimju Skapidarovou, která u&nbsp;kupce Lukjanova slouží a&nbsp;je nucena často vystupovat po&nbsp;schodech s&nbsp;vodou nebo s&nbsp;otýpkou dříví. Nakonec se&nbsp;naše předpovědi splnily: včera o&nbsp;půl deváté večer se&nbsp;dotyčná propadla i&nbsp;s&nbsp;polévkovou miskou a&nbsp;zlomila si&nbsp;nohu. Nevíme, zda teď kupec Lukjanov schodiště opraví: našinec má&nbsp;dlouhé vedení, ale oběť ruské zabedněnosti už&nbsp;byla odvezena do&nbsp;nemocnice. Právě tak nepřestaneme tvrdit, že&nbsp;domovníci, kteří odklízejí bláto z&nbsp;chodníků na&nbsp;Vyborgské straně, by&nbsp;neměli znečišťovat nohy kolemjdoucích, ale měli by&nbsp;vršit bláto na&nbsp;hromady, jako se&nbsp;to&nbsp;dělá v&nbsp;Evropě při cídění bot atd. atd…“</span></p>
          <p class="chunk" data-nb-ref-number="37" data-nb-words="17" data-nb-chars="97"><span class="idea" data-nb-ref-number="36" id="idea36" data-nb-words="17" data-nb-chars="97">„Jak to,“ zeptal jsem se&nbsp;a&nbsp;upřel jsem poněkud rozpačitý pohled na&nbsp;Prochora Saviče, „jak to&nbsp;tak…?“</span></p>
          <p class="chunk" data-nb-ref-number="38" data-nb-words="2" data-nb-chars="12"><span class="idea" data-nb-ref-number="37" id="idea37" data-nb-words="2" data-nb-chars="12">„Co prosím?“</span></p>
          <p class="chunk" data-nb-ref-number="39" data-nb-words="8" data-nb-chars="64"><span class="idea" data-nb-ref-number="38" id="idea38" data-nb-words="8" data-nb-chars="64">„Považte, místo aby politovali našeho kolegu, litují krokodýla.“</span></p>
          <p class="chunk" data-nb-ref-number="40" data-nb-words="19" data-nb-chars="130"><span class="idea" data-nb-ref-number="39" id="idea39" data-nb-words="19" data-nb-chars="130">„A&nbsp;co má&nbsp;být, prosím? Dokonce politovali zvíře, savce. Nejsme snad Evropa, prosím? Tam taky krokodýly náramně litujou, checheche!“</span></p>
          <p class="chunk" data-nb-ref-number="41" data-nb-words="14" data-nb-chars="78"><span class="idea" data-nb-ref-number="40" id="idea40" data-nb-words="14" data-nb-chars="78">Po&nbsp;těch slovech se&nbsp;náš podivín zahloubal do&nbsp;spisů a&nbsp;víc nepromluvil ani slovo.</span></p>
          <p class="chunk" data-nb-ref-number="42" data-nb-words="106" data-nb-chars="633"><span class="idea" data-nb-ref-number="41" id="idea41" data-nb-words="106" data-nb-chars="633">Chlup i&nbsp;Lístek jsem schoval do&nbsp;kapsy, kromě toho jsem pro večerní rozptýlení svého přítele sebral staré Zprávy a&nbsp;Chlupy, kolik jsem jich jen objevil, a&nbsp;přestože do&nbsp;večera bylo ještě daleko, vytratil jsem se&nbsp;tentokrát dřív z&nbsp;kanceláře, abych pobyl v&nbsp;Pasáži, alespoň zdálky se&nbsp;podíval, co&nbsp;se&nbsp;tam děje, a&nbsp;vyslechl různé názory a&nbsp;proudy. Tušil jsem, že&nbsp;tam bude velká tlačenice, a&nbsp;pro každý případ jsem si&nbsp;vyhrnul límec pláště, protože bůhvíproč jsem se&nbsp;trochu styděl: prostě jsme si&nbsp;dosud nezvykli na&nbsp;publicitu, tak je&nbsp;to. Cítím ale, že&nbsp;nemám právo tlumočit svoje vlastní prozaické dojmy vzhledem k&nbsp;tak pozoruhodné a&nbsp;mimořádné události.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./promo.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>