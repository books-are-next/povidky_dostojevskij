---
title: ""
---

7  
(Petr Ivanyč Ivanu Petroviči)

15\.
listopadu

Ivane Petroviči!

Když jsem obdržel Vaše obhroublé a současně podivné poselství, v první chvíli jsem je chtěl na kousky roztrhat, ale nakonec jsem si je schoval jako raritu.
Mimochodem, upřímně lituji, že mezi námi došlo k nedorozuměním a nepříjemnostem.
Nechtěl jsem Vám odpovědět, ale okolnosti mě k tomu nutí.
Těmito řádky jsem Vám nucen sdělit, že mně i mé ženě by bylo nepříjemné, kdybychom Vás uviděli v našem domě: žena má chatrné zdraví a zápach síry by jí škodil.

Moje žena s díky vrací Vaší ženě zapůjčenou knihu, Dona Quijota.
Co se týče Vašich galoší, údajně u nás zapomenutých při Vaší poslední návštěvě, s lítostí Vám oznamuji, že se nikde nenašly, ale naši lidé je hledají.
Kdyby se nenašly, koupím Vám nové.

Mám tu čest zůstat atd.