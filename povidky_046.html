<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./index.html">
    <link rel="next" href="./promo.html">
    <link rel="self" href="povidky_046.html">
    <meta name="nb-identifier" content="dostojevskij-povidky-947f567">
    <meta name="nb-role" content="other">
  </head>
  <body class="content-prose nb-role-other nb-custom-style" data-nb-words="1772" data-nb-chars="10449">
    <nav role="doc-toc">
      <ul class="plain section">
        <li><a href="povidky_005.html">BYTNÁ</a>
          <ul>
            <li><a href="povidky_006.html">ČÁST PRVNÍ</a></li>
            <li><a href="povidky_007.html">ČÁST DRUHÁ</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <p class="chunk" data-nb-ref-number="2" data-nb-words="55" data-nb-chars="328"><span class="idea" data-nb-ref-number="1" id="idea1" data-nb-words="55" data-nb-chars="328">Všechna ta&nbsp;professions de&nbsp;foi<sup id="fnref:1"><a href="#fn:1" class="footnote-ref" role="doc-noteref">1</a></sup> jsou podle mého nudné čtení, a&nbsp;proto budu vyprávět jednu anekdotu, vlastně to&nbsp;ani není anekdota, pouze jedna dávná vzpomínka, kterou mám chuť vyprávět právě teď a&nbsp;tady, na&nbsp;závěr našeho traktátu o&nbsp;lidu. Tenkrát mi&nbsp;bylo všehovšudy devět let… ale ne, raději začnu rokem, kdy mi&nbsp;bylo devětadvacet let.</span></p>
          <p class="chunk" data-nb-ref-number="3" data-nb-words="269" data-nb-chars="1690"><span class="idea" data-nb-ref-number="2" id="idea2" data-nb-words="269" data-nb-chars="1690">Nastal druhý den radostného svátku. Vzduch byl teplý, obloha modrá, slunce stálo vysoko na&nbsp;obloze, hřálo, oslňovalo, ale v&nbsp;mé duši vládly chmury. Toulal jsem se&nbsp;za&nbsp;ubikacemi, díval jsem se&nbsp;a&nbsp;sčítal jsem laťky pevného vězeňského plotu, ačkoliv jsem neměl sebemenší chuť je&nbsp;sčítat, dělal jsem to&nbsp;jenom ze&nbsp;zvyku. Už&nbsp;druhý den ve&nbsp;věznici „probíhal svátek“: trestance nevyváděli na&nbsp;práci, byla tam spousta opilců, nadávky jen pršely, a&nbsp;co chvíli ve&nbsp;všech koutech vypukly hádky. Zpívaly se&nbsp;neslušné, oplzlé písně, pod kavalci se&nbsp;houfovali karbaníci, leželo tu&nbsp;několik polomrtvých trestanců, zmlácených za&nbsp;obzvláštní výtržnosti kamarádským soudem a&nbsp;přikrytých venkovskými kožichy až&nbsp;do&nbsp;té&nbsp;doby, než se&nbsp;vzpamatují; několikrát už&nbsp;se&nbsp;objevily obnažené nože – to&nbsp;všechno v&nbsp;těch dvou svátečních dnech se&nbsp;mě&nbsp;bolestně dotýkalo. Nikdy jsem bez znechucení nesnášel opilecké lidové veselice a&nbsp;zejména ne&nbsp;na&nbsp;zdejším místě. V&nbsp;těch dnech dokonce ani správa věznice nenahlížela do&nbsp;ubikací, neprováděla „šťáry“, nehledala alkohol, protože si&nbsp;uvědomovala, že&nbsp;jednou za&nbsp;rok se&nbsp;musí povolit uzda dokonce i&nbsp;těmto zavrženým, jinak by&nbsp;to&nbsp;dopadlo hůř. Nakonec mě&nbsp;popadl vztek. Potkal jsem Poláka M-ckého, jednoho z&nbsp;politických vězňů; zasmušile na&nbsp;mě&nbsp;pohlédl, oči mu&nbsp;zajiskřily a&nbsp;rty se&nbsp;rozechvěly: „Je hais ces brigands!“<sup id="fnref:2"><a href="#fn:2" class="footnote-ref" role="doc-noteref">2</a></sup> procedil mezi zuby v&nbsp;okamžiku, kdy mě&nbsp;míjel. Vrátil jsem se&nbsp;do&nbsp;ubikace bez ohledu na&nbsp;to, že&nbsp;jsem před čtvrthodinou odtud vyběhl jako šílenec právě ve&nbsp;chvíli, kdy šest zdatných chlapíků svorně zaútočilo na&nbsp;opilého Tatara Gazina a&nbsp;bili ho, aby ho&nbsp;uklidnili; bušili do&nbsp;něho hlava nehlava; takhle mohli utlouct i&nbsp;velblouda, ale věděli, že&nbsp;toho Herkula by&nbsp;stěží umlátili, a&nbsp;proto nebrali žádné ohledy.</span></p>
          <p class="chunk" data-nb-ref-number="4" data-nb-words="183" data-nb-chars="1081"><span class="idea" data-nb-ref-number="3" id="idea3" data-nb-words="183" data-nb-chars="1081">Teď, když jsem se&nbsp;vrátil, zahlédl jsem v&nbsp;koutě místnosti na&nbsp;kavalci ležícího Gazina, který nejevil známky života; byl přikrytý kožichem a&nbsp;všichni ho&nbsp;mlčky obcházeli: pevně doufali, že&nbsp;se&nbsp;zítra k&nbsp;ránu vzpamatuje, „ačkoliv kdoví, jestli po&nbsp;takovém výprasku ten člověk neumře“. Prodral jsem se&nbsp;na&nbsp;svoje místo proti oknu opatřenému železnou mříží, ulehl jsem naznak, ruce za&nbsp;hlavou a&nbsp;zavřel jsem oči. S&nbsp;oblibou jsem takhle lehával: spáče ostatní nechávali na&nbsp;pokoji a&nbsp;dalo se&nbsp;tak snít a&nbsp;přemýšlet. Jenomže sny nepřicházely: srdce mi&nbsp;neklidně tlouklo a&nbsp;v&nbsp;uších mi&nbsp;zněla slova M-ckého: „Je hais ces brigands!“ Ostatně, proč mám popisovat své dojmy: i&nbsp;teď se&nbsp;mi&nbsp;o&nbsp;těch časech každou noc zdá a&nbsp;neznám trýznivější sny. Možná si&nbsp;leckdo povšimne, že&nbsp;jsem se&nbsp;do&nbsp;dneška téměř ani jednou nezmínil o&nbsp;svém zdejším životě. Zápisky z&nbsp;mrtvého domu jsem napsal před patnácti lety a&nbsp;hrdina byl smyšlená postava zločince, který údajně zabil svou ženu. Pro úplnost dodávám následující podrobnost: od&nbsp;té&nbsp;doby si&nbsp;mnozí lidé myslí a&nbsp;dokonce i&nbsp;dnes tvrdí, že&nbsp;jsem byl poslán do&nbsp;vyhnanství za&nbsp;vraždu své ženy.</span></p>
          <p class="chunk" data-nb-ref-number="5" data-nb-words="378" data-nb-chars="2230"><span class="idea" data-nb-ref-number="4" id="idea4" data-nb-words="378" data-nb-chars="2230">Pozvolna jsem začal klímat a&nbsp;nepozorovaně jsem se&nbsp;pohroužil do&nbsp;vzpomínek. Po&nbsp;všechna čtyři léta nucených prací jsem neustále vzpomínal na&nbsp;svou minulost, a&nbsp;jak se&nbsp;zdá, prožil jsem ve&nbsp;vzpomínkách celý svůj dřívější život. Ty&nbsp;vzpomínky se&nbsp;vždy vynořily samočinně, zřídkakdy jsem je&nbsp;vlastní vůlí přivolával. Odvíjely se&nbsp;zpravidla od&nbsp;jakéhosi bodu, někdy i&nbsp;nenápadného rysu a&nbsp;postupně se&nbsp;skládaly v&nbsp;ucelený obraz, v&nbsp;jakýsi silný ucelený dojem. Analyzoval jsem ty&nbsp;dojmy, přidával dávným prožitkům nové rysy a&nbsp;především jsem je&nbsp;ustavičně opravoval&nbsp;– v&nbsp;tom spočívala moje zábava. Tentokrát se&nbsp;mi&nbsp;bůhvíproč náhle vybavil jeden dosud nepovšimnutý okamžik z&nbsp;mého raného dětství&nbsp;– bylo mi&nbsp;tehdy devět let&nbsp;– na&nbsp;který jsem zdánlivě docela zapomněl. Ovšem ve&nbsp;zmíněné době jsem si&nbsp;se&nbsp;zvláštní oblibou připomínal zážitky z&nbsp;raného dětství. Na&nbsp;mysli mi&nbsp;vytanul měsíc srpen na&nbsp;sklonku léta v&nbsp;naší vsi: byl jasný suchý den, trochu chladný a&nbsp;větrný&nbsp;– brzy jsem měl odjet do&nbsp;Moskvy a&nbsp;celou zimu se&nbsp;nudit nad francouzskými úkoly; bylo mi&nbsp;moc líto opouštět venkov. Zamířil jsem za&nbsp;humna, seběhl jsem do&nbsp;rokle a&nbsp;vystoupal jsem do&nbsp;Lochu&nbsp;– tak jsme pojmenovali husté křoviny na&nbsp;protější straně rokle, táhnoucí se&nbsp;až&nbsp;k&nbsp;lesíku. Nořil jsem se&nbsp;stále hlouběji do&nbsp;křoví a&nbsp;vtom slyším, jak opodál, asi třicet kroků ode mě, oře na&nbsp;louce osamělý mužik. Vím, že&nbsp;tam pole prudce stoupá do&nbsp;kopce, kůň to&nbsp;jen těžce zdolává a&nbsp;chvílemi ke&nbsp;mně dolehne mužikovo pobízení: „Hyjé!“ Znám skoro všechny naše mužiky, jenom nevím, který to&nbsp;je, ale nezáleží mi&nbsp;na&nbsp;tom, jsem plně ponořen do&nbsp;svého úkolu, rovněž jsem zaměstnán: ulomím si&nbsp;lískový prut, abych jím šlehal žáby; lískové pruty jsou moc pěkné, ale na&nbsp;rozdíl od&nbsp;březových se&nbsp;brzy lámou. Zaměstnávám se&nbsp;taky brouky, sbírám je, vyskytují se&nbsp;nádherně zbarvení. Mám rád i&nbsp;malé, hbité žlutočervené ještěrky s&nbsp;černými skvrnami, hádků se&nbsp;bojím. Ostatně, ti&nbsp;se&nbsp;objevují mnohem řidčeji než ještěrky. Hub je&nbsp;tu&nbsp;málo, ty&nbsp;se&nbsp;musí hledat v&nbsp;březince, tam se&nbsp;chystám. V&nbsp;životě jsem neměl nic tolik rád jako les s&nbsp;houbami, lesními jahodami, brouky a&nbsp;ptáčky, ježky a&nbsp;veverkami, s&nbsp;oblíbenou čerstvou vůní zetlelého listí. Dokonce i&nbsp;teď, kdy píšu tyto řádky, jsem ucítil vůni naší venkovské březiny; ty&nbsp;zážitky mě&nbsp;budou provázet po&nbsp;celý život.</span></p>
          <p class="chunk" data-nb-ref-number="6" data-nb-words="30" data-nb-chars="183"><span class="idea" data-nb-ref-number="5" id="idea5" data-nb-words="30" data-nb-chars="183">Znenadání jsem uprostřed hlubokého ticha jasně, zřetelně zaslechl křik: „Vlk! Vlk sem běží!“ Vykřikl jsem a&nbsp;strachy celý bez sebe jsem vyběhl s&nbsp;hlasitým křikem na&nbsp;pole, přímo k&nbsp;oráči.</span></p>
          <p class="chunk" data-nb-ref-number="7" data-nb-words="70" data-nb-chars="402"><span class="idea" data-nb-ref-number="6" id="idea6" data-nb-words="70" data-nb-chars="402">Byl to&nbsp;náš mužik Marej. Nevím, zda existuje takové jméno, ale všichni mu&nbsp;tak říkali. Bylo mu&nbsp;kolem padesáti, sporý, dost vysoký, se&nbsp;silně prošedivělým, bohatým, temně rusým plnovousem. Znal jsem ho, ale předtím se&nbsp;mi&nbsp;téměř nikdy nepodařilo dát se&nbsp;s&nbsp;ním do&nbsp;řeči. Sotva zaslechl můj křik, zarazil svou kobylku, a&nbsp;když jsem se&nbsp;z&nbsp;rozběhu chytil jednou rukou rádla a&nbsp;druhou jeho rukávu, poznal, že&nbsp;se&nbsp;bojím.</span></p>
          <p class="chunk" data-nb-ref-number="8" data-nb-words="7" data-nb-chars="42"><span class="idea" data-nb-ref-number="7" id="idea7" data-nb-words="7" data-nb-chars="42">„Vlk, vlk sem běží!“ vyhrkl jsem udýchaně.</span></p>
          <p class="chunk" data-nb-ref-number="9" data-nb-words="13" data-nb-chars="74"><span class="idea" data-nb-ref-number="8" id="idea8" data-nb-words="13" data-nb-chars="74">Zvedl skloněnou hlavu a&nbsp;bezděčně se&nbsp;rozhlédl kolem&nbsp;– na&nbsp;okamžik mi&nbsp;uvěřil.</span></p>
          <p class="chunk" data-nb-ref-number="10" data-nb-words="3" data-nb-chars="13"><span class="idea" data-nb-ref-number="9" id="idea9" data-nb-words="3" data-nb-chars="13">„Kde je&nbsp;vlk?“</span></p>
          <p class="chunk" data-nb-ref-number="11" data-nb-words="8" data-nb-chars="56"><span class="idea" data-nb-ref-number="10" id="idea10" data-nb-words="8" data-nb-chars="56">„Někdo… Někdo vykřikl: ‚Vlk sem běží!‘“ zablekotal jsem.</span></p>
          <p class="chunk" data-nb-ref-number="12" data-nb-words="53" data-nb-chars="287"><span class="idea" data-nb-ref-number="11" id="idea11" data-nb-words="53" data-nb-chars="287">„Co tě&nbsp;napadá, jakýpak vlk: to&nbsp;se&nbsp;ti&nbsp;něco zdálo! Kde by&nbsp;se&nbsp;tady vzal vlk?“ zamumlal povzbudivě. Ale já&nbsp;se&nbsp;celý třásl, křečovitě jsem svíral šos jeho hrubého vesnického haveloku a&nbsp;nejspíš jsem byl bledý jako stěna. Hleděl na&nbsp;mě&nbsp;s&nbsp;neklidným úsměvem, zřejmě o&nbsp;mne měl starost, bál se&nbsp;o&nbsp;mne.</span></p>
          <p class="chunk" data-nb-ref-number="13" data-nb-words="12" data-nb-chars="86"><span class="idea" data-nb-ref-number="12" id="idea12" data-nb-words="12" data-nb-chars="86">„Hleďme, jak ses vylekal, ajaj!“ pokyvoval hlavou. „Stačí, synku. Vida klučinu, ajaj!“</span></p>
          <p class="chunk" data-nb-ref-number="14" data-nb-words="7" data-nb-chars="35"><span class="idea" data-nb-ref-number="13" id="idea13" data-nb-words="7" data-nb-chars="35">Natáhl ruku a&nbsp;pohladil mě&nbsp;po&nbsp;tváři.</span></p>
          <p class="chunk" data-nb-ref-number="15" data-nb-words="9" data-nb-chars="49"><span class="idea" data-nb-ref-number="14" id="idea14" data-nb-words="9" data-nb-chars="49">„No tak, no, stačí. Pánbůh s&nbsp;tebou, pokřižuj se.“</span></p>
          <p class="chunk" data-nb-ref-number="16" data-nb-words="33" data-nb-chars="192"><span class="idea" data-nb-ref-number="15" id="idea15" data-nb-words="33" data-nb-chars="192">Ale já&nbsp;neposlechl: koutky úst se&nbsp;mi&nbsp;chvěly a&nbsp;to ho, zdá se, zejména udivilo. Pomaloučku vztyčil svůj tlustý prst se&nbsp;špinavým nehtem, zčernalým od&nbsp;hlíny, a&nbsp;jemně se&nbsp;dotkl mých rozechvělých rtů.</span></p>
          <p class="chunk" data-nb-ref-number="17" data-nb-words="15" data-nb-chars="99"><span class="idea" data-nb-ref-number="16" id="idea16" data-nb-words="15" data-nb-chars="99">„Heleme se, ajaj,“ usmál se&nbsp;jakýmsi mateřským, širokým úsměvem. „Panebože, co&nbsp;to, dyk přece, ajaj!“</span></p>
          <p class="chunk" data-nb-ref-number="18" data-nb-words="44" data-nb-chars="247"><span class="idea" data-nb-ref-number="17" id="idea17" data-nb-words="44" data-nb-chars="247">Konečně jsem pochopil, že&nbsp;žádný vlk mi&nbsp;nehrozí a&nbsp;že onen výkřik se&nbsp;mi&nbsp;jen zdál. Byl sice jasný, zřetelný, ale podobné výkřiky (nejen o&nbsp;vlcích) se&nbsp;mi&nbsp;zdály už&nbsp;dřív a&nbsp;věděl jsem to. (Později tyhle halucinace ustaly zároveň s&nbsp;mým uplynulým dětstvím).</span></p>
          <p class="chunk" data-nb-ref-number="19" data-nb-words="13" data-nb-chars="71"><span class="idea" data-nb-ref-number="18" id="idea18" data-nb-words="13" data-nb-chars="71">„No tak, já&nbsp;půjdu,“ řekl jsem a&nbsp;tázavě, nesměle jsem pohlédl na&nbsp;Mareje.</span></p>
          <p class="chunk" data-nb-ref-number="20" data-nb-words="155" data-nb-chars="796"><span class="idea" data-nb-ref-number="19" id="idea19" data-nb-words="155" data-nb-chars="796">„Jen běž, budu se&nbsp;za&nbsp;tebou dívat. Já&nbsp;tě&nbsp;vlkovi nedám!“ dodal s&nbsp;týmž mateřským úsměvem. „Pánbůh s&nbsp;tebou, jen běž,“ a&nbsp;pokřižoval nejprv mě&nbsp;a&nbsp;pak sebe. Vykročil jsem a&nbsp;téměř po&nbsp;každých deseti krocích jsem se&nbsp;ohlédl. Marej se&nbsp;svou kobylkou ještě pořád stál na&nbsp;místě, díval se&nbsp;za&nbsp;mnou, a&nbsp;kdykoliv jsem se&nbsp;ohlédl, kývl na&nbsp;mě. Přiznám se, trochu jsem se&nbsp;před ním styděl, že&nbsp;jsem se&nbsp;tak vyděsil, ale šel jsem dál a&nbsp;stále jsem se&nbsp;moc bál vlka, až&nbsp;jsem vystoupal na&nbsp;svah k&nbsp;první sušárně na&nbsp;obilí a&nbsp;strach ze&nbsp;mě&nbsp;konečně spadl. Kde se&nbsp;vzal, tu&nbsp;se&nbsp;vzal náš hlídací pes Vlček a&nbsp;vrhl se&nbsp;ke&nbsp;mně. To&nbsp;už&nbsp;jsem se&nbsp;zcela vzpamatoval a&nbsp;naposled jsem se&nbsp;ohlédl: Marejův obličej už&nbsp;jsem jasně nerozeznal, ale cítil jsem, že&nbsp;se&nbsp;pořád laskavě usmívá a&nbsp;kývá na&nbsp;mě. Zamával jsem mu&nbsp;a&nbsp;on mi&nbsp;tímtéž odpověděl a&nbsp;pobídl kobylku.</span></p>
          <p class="chunk" data-nb-ref-number="21" data-nb-words="15" data-nb-chars="88"><span class="idea" data-nb-ref-number="20" id="idea20" data-nb-words="15" data-nb-chars="88">„Hyjé!“ byl slyšet jeho vzdálený pokřik a&nbsp;kobylka znovu zabrala a&nbsp;vlekla za&nbsp;sebou rádlo.</span></p>
          <p class="chunk" data-nb-ref-number="22" data-nb-words="35" data-nb-chars="215"><span class="idea" data-nb-ref-number="21" id="idea21" data-nb-words="35" data-nb-chars="215">To&nbsp;všechno se&nbsp;mi, nevím proč, rázem s&nbsp;překvapivou přesností, do&nbsp;detailů vybavilo. Vzpamatoval jsem se&nbsp;a&nbsp;vztyčil se&nbsp;na&nbsp;kavalci: na&nbsp;rtech mi&nbsp;utkvěla tichá, úsměvná vzpomínka. V&nbsp;příštím okamžiku jsem se&nbsp;rozpomínal dál.</span></p>
          <p class="chunk" data-nb-ref-number="23" data-nb-words="252" data-nb-chars="1502"><span class="idea" data-nb-ref-number="22" id="idea22" data-nb-words="252" data-nb-chars="1502">Tenkrát, když jsem se&nbsp;vrátil domů, nikomu jsem o&nbsp;svém „dobrodružství“ nevyprávěl. Jaké to&nbsp;vlastně bylo dobrodružství? A&nbsp;velice brzy jsem na&nbsp;ně&nbsp;i&nbsp;na Mareje zapomněl. Později jsem se&nbsp;s&nbsp;ním občas setkal, ale nikdy jsem se&nbsp;s&nbsp;ním nepustil do&nbsp;hovoru ani o&nbsp;vlkovi, ani o&nbsp;čemkoliv jiném. Až&nbsp;teď, po&nbsp;dvaceti letech, na&nbsp;Sibiři mi&nbsp;ono setkání vyplulo z&nbsp;paměti naprosto jasně, do&nbsp;všech podrobností. To&nbsp;znamená, že&nbsp;mi&nbsp;nechtěně utkvělo a&nbsp;vynořilo se&nbsp;ve&nbsp;chvíli, kdy to&nbsp;bylo zapotřebí: viděl jsem před sebou něžný, mateřský úsměv chudého mužika, nevolníka, viděl jsem Mareje, jak se&nbsp;křižoval a&nbsp;pokyvoval hlavou: „Hleďme, jak se&nbsp;vylekal, klučina!“ A&nbsp;zejména jeho tlustý, od&nbsp;hlíny zčernalý prst, kterým se&nbsp;zvolna, s&nbsp;nesmělou něhou, dotkl mých rozechvělých rtů. Samo sebou, každý by&nbsp;dítě uklidnil, ale v&nbsp;onom osamělém setkání došlo k&nbsp;čemusi zcela jinému; kdybych byl jeho vlastní syn, neuměl by&nbsp;se&nbsp;na&nbsp;mě&nbsp;zadívat zářivějším, láskyplnějším pohledem&nbsp;– a&nbsp;kdo ho&nbsp;k&nbsp;tomu nutil? Byl to&nbsp;náš mužik, nevolník a&nbsp;já byl jeho malý pán. Nikdo by&nbsp;se&nbsp;nikdy nedozvěděl, jak mě&nbsp;konejšil, a&nbsp;neodměnil by&nbsp;ho&nbsp;za&nbsp;to. Měl snad rád malé děti? Jsou takoví lidé. Naše setkání se&nbsp;odehrálo beze svědků, na&nbsp;liduprázdném poli a&nbsp;snad jenom Bůh shlížel na&nbsp;to, jak hlubokým, jemným citem a&nbsp;křehkou, téměř ženskou něhou může být naplněno srdce drsného, zvěrsky nevzdělaného nevolníka, ruského mužika, který tenkrát ještě nečekal, nedomýšlel se, že&nbsp;bude svobodný. Řekněte, nemínil právě jeho Konstantin Aksakov, když mluvil o&nbsp;velké kulturnosti našeho lidu?</span></p>
          <p class="chunk" data-nb-ref-number="24" data-nb-words="75" data-nb-chars="449"><span class="idea" data-nb-ref-number="23" id="idea23" data-nb-words="75" data-nb-chars="449">Jak si&nbsp;vzpomínám, když jsem vstal z&nbsp;kavalce a&nbsp;rozhlédl se&nbsp;kolem, uvědomil jsem si, že&nbsp;na&nbsp;okolní nešťastníky dokážu hledět jinak, a&nbsp;náhle, jakýmsi zázrakem, zmizela v&nbsp;mém srdci veškerá nenávist a&nbsp;zloba. Vykročil jsem a&nbsp;zadíval jsem se&nbsp;pozorně na&nbsp;každého, koho jsem potkal. Tenhle vyholený a&nbsp;občanské cti zbavený opilý mužik s&nbsp;cejchem ve&nbsp;tváři, který sípavě vyřvává svou opileckou píseň, je&nbsp;možná týž Marej: já&nbsp;přece nedokážu nahlédnout do&nbsp;jeho srdce.</span></p>
          <p class="chunk" data-nb-ref-number="25" data-nb-words="30" data-nb-chars="178"><span class="idea" data-nb-ref-number="24" id="idea24" data-nb-words="30" data-nb-chars="178">Toho večera jsem potkal M-ckého. Nešťastník! Ten nemohl mít vzpomínky na&nbsp;nějaké Mareje ani jiný názor na&nbsp;lidi než: „Je hais ces brigands!“ Ne, Poláci (tehdy) vytrpěli víc než my!</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="26" data-nb-words="4" data-nb-chars="24"><span class="idea" data-nb-ref-number="25" id="idea25" data-nb-words="4" data-nb-chars="24"><p>Veřejná vyznání víry. <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="27" data-nb-words="4" data-nb-chars="32"><span class="idea" data-nb-ref-number="26" id="idea26" data-nb-words="4" data-nb-chars="32"><p>„Nenávidím tyhle loupežníky!“ <a href="#fnref:2" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./promo.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>