<!DOCTYPE html>
<html lang="en">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./index.html">
    <link rel="next" href="./povidky_005.html">
    <link rel="self" href="povidky_026.html">
    <meta name="nb-identifier" content="dostojevskij-povidky-ca8679c">
    <meta name="nb-role" content="other">
  </head>
  <body data-nb-words="590" data-nb-chars="3522" class="nb-role-other nb-custom-style">
    <nav role="doc-toc">
      <li><a href="povidky_005.html">BYTNÁ</a>
        <ul>
          <li><a href="povidky_006.html">ČÁST PRVNÍ</a></li>
          <li><a href="povidky_007.html">ČÁST DRUHÁ</a></li>
        </ul>
      </li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="5" data-nb-chars="30"><span class="idea" data-nb-ref-number="1" id="idea1" data-nb-words="1" data-nb-chars="1">1<br></span>
          <span class="idea" data-nb-ref-number="2" id="idea2" data-nb-words="4" data-nb-chars="29">(Petr Ivanyč Ivanu Petroviči)</span>
        </p>
        <p class="chunk" data-nb-ref-number="3" data-nb-words="5" data-nb-chars="37"><span class="idea" data-nb-ref-number="3" id="idea3" data-nb-words="5" data-nb-chars="37">Velevážený pane a&nbsp;drahocenný příteli!</span></p>
        <p class="chunk" data-nb-ref-number="4" data-nb-words="197" data-nb-chars="1162"><span class="idea" data-nb-ref-number="4" id="idea4" data-nb-words="197" data-nb-chars="1162">Už&nbsp;třetí den Vás, tak říkajíc, lovím, můj drahocenný příteli, abych s&nbsp;Vámi projednal jistou veledůležitou záležitost, a&nbsp;nikde Vás nemohu chytit. Včera moje žena na&nbsp;návštěvě u&nbsp;Semjona Alexejiče zcela odůvodněně žertem utrousila, že&nbsp;Vy&nbsp;a&nbsp;Taťjána Petrovna jste párek neposedů. Nejste ještě ani tři měsíce svoji, a&nbsp;už zanedbáváte svoje domácí penáty. Moc jsme se&nbsp;tomu nasmáli&nbsp;– samosebou z&nbsp;upřímné sympatie k&nbsp;Vám&nbsp;–, ale teď bez žertů: způsobil jste mi&nbsp;spoustu starostí, můj drahý. Semjon Alexejič vyslovil domněnku, že&nbsp;jste možná na&nbsp;plese v&nbsp;klubu Soudržné společnosti. Zanechám ženu u&nbsp;manželky Semjona Alexejiče a&nbsp;pádím do&nbsp;klubu. Je&nbsp;to&nbsp;k&nbsp;smíchu i&nbsp;k&nbsp;pláči&nbsp;– uvažte mou situaci: jdu na&nbsp;ples sám, bez ženy! Když mě&nbsp;Ivan Andrejič potkal ve&nbsp;vrátnici samotného, hbitě usoudil (sketa!), že&nbsp;trpím neobyčejnou vášní pro taneční dýchánky, popadl mě&nbsp;za&nbsp;ruku, chtěl mě&nbsp;násilím vléci do&nbsp;tanečního sálu a&nbsp;tvrdil, že&nbsp;se&nbsp;v&nbsp;Soudržné společnosti cítí stísněn, jeho bohatýrská duše se&nbsp;nemá kde rozvinout, a&nbsp;že z&nbsp;pačule a&nbsp;rezedy ho&nbsp;rozbolela hlava. Nenalézám tu&nbsp;ani Vás, ani vaši choť a&nbsp;Ivan Andrejič mě&nbsp;ujišťuje a&nbsp;zaklíná se, že&nbsp;jste zaručeně na&nbsp;Hoři z&nbsp;rozumu v&nbsp;Alexandrinském divadle.</span></p>
        <p class="chunk" data-nb-ref-number="5" data-nb-words="108" data-nb-chars="616"><span class="idea" data-nb-ref-number="5" id="idea5" data-nb-words="108" data-nb-chars="616">Letím do&nbsp;Alexandrinského divadla, ale nejste ani tam. Dnes ráno jsem si&nbsp;myslel, že&nbsp;Vás najdu u&nbsp;Mamonářova, ale marně. Mamonářov mě&nbsp;poslal k&nbsp;Přestřelkinovým&nbsp;– a&nbsp;taky nic. Stručně řečeno, úplně mě&nbsp;to&nbsp;vyčerpalo: posuďte sám, jak jsem se&nbsp;snažil! A&nbsp;proto Vám teď píšu (co se&nbsp;dá&nbsp;dělat!). Moje záležitost není určena pro dopisní papír (jistě mi&nbsp;rozumíte). Lepší by&nbsp;bylo projednat ji&nbsp;mezi čtyřma očima a&nbsp;je to&nbsp;velice naléhavé a&nbsp;spěchá to. Proto Vás a&nbsp;Taťjánu Petrovnu srdečně zvu dnes k&nbsp;nám na&nbsp;svačinu a&nbsp;na večerní posezení. Moje žena Anna Michajlovna bude nesmírně potěšena. Opravdu, jak se&nbsp;říká, budu Vám do&nbsp;smrti zavázán.</span></p>
        <p class="chunk" data-nb-ref-number="6" data-nb-words="237" data-nb-chars="1469"><span class="idea" data-nb-ref-number="6" id="idea6" data-nb-words="237" data-nb-chars="1469">Mimochodem, můj drahocenný příteli, když už&nbsp;to&nbsp;dospělo až&nbsp;k&nbsp;dopisování, vezmu to&nbsp;všechno při jednom&nbsp;– jsem nucen si&nbsp;postěžovat a&nbsp;dokonce Vás pokárat za&nbsp;jeden nejspíš zcela nevinný taškářský kousek… Škodolibě jste si&nbsp;ze&nbsp;mě&nbsp;vystřelil, vy&nbsp;ohavo… Kouska svědomí nemáte! Přibližně od&nbsp;poloviny minulého měsíce k&nbsp;nám vodíte jednoho svého známého, Jevgenije Nikolajiče, a&nbsp;doprovázíte to&nbsp;svým přátelským doporučením, které je&nbsp;pro mě&nbsp;svaté. Mám z&nbsp;té příležitosti radost, přijímám toho mladého muže s&nbsp;otevřenou náručí a&nbsp;přitom současně pokládám hlavu na&nbsp;špalek. Špalek sem, špalek tam, ale vyšlo z&nbsp;toho něco náramného. Teď není čas na&nbsp;vysvětlení, a&nbsp;vůbec je&nbsp;trapné o&nbsp;tom psát, ale poníženě Vás prosím, můj zlomyslný příteli a&nbsp;kamaráde, nemůžete nějakým způsobem, co&nbsp;nejtaktněji, v&nbsp;uvozovkách, potají pošeptat do&nbsp;ouška tomu Vašemu mladému muži, že&nbsp;v&nbsp;našem hlavním městě existuje kromě našeho spousta jiných domů? Já&nbsp;už&nbsp;dál nemohu, můj milý! Jak říkává náš přítel Simoněvič, biju čelem o&nbsp;zem. Až&nbsp;se&nbsp;uvidíme, všechno Vám objasním. Nemíním tím, že&nbsp;ten mladík nemá vychování nebo že&nbsp;zaostává svými schopnostmi nebo čímsi jiným. Naopak, je&nbsp;to&nbsp;milý a&nbsp;laskavý mládenec. Ale počkejte, až&nbsp;se&nbsp;sejdeme, všecko se&nbsp;dozvíte. A&nbsp;zatím, jestliže ho&nbsp;potkáte, pošeptejte mu, co&nbsp;je&nbsp;třeba, proboha Vás prosím, velectěný pane! Udělal bych to&nbsp;sám, ale znáte mě: prostě nemohu a&nbsp;hotovo. Vy&nbsp;jste ho&nbsp;přece doporučil. Ostatně večer si&nbsp;to&nbsp;každopádně vysvětlíme podrobněji. Prozatím na&nbsp;shledanou. Zůstávám atd.</span></p>
        <p class="chunk" data-nb-ref-number="7" data-nb-words="38" data-nb-chars="208"><span class="idea" data-nb-ref-number="7" id="idea7" data-nb-words="38" data-nb-chars="208">P. S. Maličký už&nbsp;skoro týden stůně a&nbsp;každým dnem je&nbsp;mu&nbsp;hůř a&nbsp;hůř. Prořezávají se&nbsp;mu&nbsp;zoubky a&nbsp;trpí. Žena ho&nbsp;pořád ošetřuje a&nbsp;je z&nbsp;toho, chudinka, smutná. Přijeďte. Upřímně nás potěšíte, můj drahocenný příteli.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./povidky_005.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>