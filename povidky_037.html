<!DOCTYPE html>
<html>
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Povídky</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./index.html">
    <link rel="next" href="./povidky_005.html">
    <link rel="self" href="povidky_037.html">
    <meta name="nb-identifier" content="dostojevskij-povidky-ae9185d">
    <meta name="nb-role" content="other">
  </head>
  <body data-nb-words="2642" data-nb-chars="16749" class="nb-role-other nb-custom-style">
    <nav role="doc-toc">
      <ul>
        <li><a href="povidky_005.html">BYTNÁ</a>
          <ul>
            <li><a href="povidky_006.html">ČÁST PRVNÍ</a></li>
            <li><a href="povidky_007.html">ČÁST DRUHÁ</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Title</a></li>
            <li><a href="./index.html#chapter-end" rel="prev">← Previous chapter</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">1</span></p>
        <p class="chunk" data-nb-ref-number="3" data-nb-words="75" data-nb-chars="483"><span class="idea" data-nb-ref-number="2" id="idea2" data-nb-words="75" data-nb-chars="483">Třináctého ledna letošního roku, roku 1865, manželka mého vzdě­laného přítele, kolegy a&nbsp;částečně také vzdáleného příbuzného Ivana Matvejiče Jelena Ivanovna si&nbsp;přála o&nbsp;půl jedné v&nbsp;poledne prohlédnout si&nbsp;krokodýla, kterého ukazovali za&nbsp;jistý poplatek v&nbsp;Pasáži. Ivan Matvejič už&nbsp;měl v&nbsp;kapse jízdenku do&nbsp;ciziny (nejel tam proto, aby se&nbsp;léčil, jako spíš ze&nbsp;zvědavosti) a&nbsp;dostal ten den v&nbsp;úřadu volno, takže se&nbsp;nevzpouzel neodolatelnému přání své choti, ale dokonce sám zahořel zvědavostí.</span></p>
        <p class="chunk" data-nb-ref-number="4" data-nb-words="208" data-nb-chars="1297"><span class="idea" data-nb-ref-number="3" id="idea3" data-nb-words="208" data-nb-chars="1297">„Výborný nápad!“ prohlásil spokojeně, „prohlédneme si&nbsp;krokodýla! Chystám se&nbsp;do&nbsp;Evropy, a&nbsp;tak nebude špatné seznámit se&nbsp;ještě předtím s&nbsp;jejími tuzemskými obyvateli.“ S&nbsp;těmi slovy nabídl své ženě rámě a&nbsp;oba se&nbsp;neprodleně odebrali do&nbsp;Pasáže. Já&nbsp;jako obyčejně jsem se&nbsp;na&nbsp;ně&nbsp;jako domácí přítel „pověsil“. Ještě nikdy jsem neviděl svého kolegu v&nbsp;růžovější náladě, než v&nbsp;jaké se&nbsp;nacházel toho pro mě&nbsp;památného jitra&nbsp;– je&nbsp;svatá pravda, že&nbsp;nikdy předem nevíme, co&nbsp;nám osud chystá. Hned jak jsme vešli do&nbsp;Pasáže, přítel se&nbsp;začal rozplývat nad tou velkolepou budovou, a&nbsp;když jsme se&nbsp;přiblížili k&nbsp;obchodu, kde ukazovali obludu, nedávno přivezenou do&nbsp;hlavního města, byl ochoten zaplatit za&nbsp;mě&nbsp;majiteli krokodýla pětadvacetník, což se&nbsp;mu&nbsp;dřív nikdy nestalo. Sotva jsme vstoupili do&nbsp;nevelké místnosti, zpozorovali jsme, že&nbsp;kromě krokodýla tu&nbsp;ukazují také cizokrajné papoušky kakadu a&nbsp;navíc skupinu opic ve&nbsp;zvláštní vitríně v&nbsp;pozadí. Těsně u&nbsp;vchodu vlevo u&nbsp;zdi stála velká plechová nádrž na&nbsp;způsob vany, přikrytá pevnou železnou mříží, a&nbsp;na dně bylo na&nbsp;palec vody. V&nbsp;téhle mělké louži chovali obrovského krokodýla, který ležel bez hnutí jako kláda, zřejmě zbavený v&nbsp;našem sychravém nevlídném počasí, které nepřeje cizincům, všech svých schopností. Obluda v&nbsp;nikom z&nbsp;nás tří zpočátku nevzbudila zvláštní zvědavost.</span></p>
        <p class="chunk" data-nb-ref-number="5" data-nb-words="17" data-nb-chars="107"><span class="idea" data-nb-ref-number="4" id="idea4" data-nb-words="17" data-nb-chars="107">„Tak to&nbsp;je&nbsp;ten krokodýl,“ pronesla Jelena Ivanovna zpěvavě a&nbsp;soucitně, „já jsem si&nbsp;ho&nbsp;představovala jinak!“</span></p>
        <p class="chunk" data-nb-ref-number="6" data-nb-words="18" data-nb-chars="119"><span class="idea" data-nb-ref-number="5" id="idea5" data-nb-words="18" data-nb-chars="119">Nejspíš si&nbsp;myslela, že&nbsp;je&nbsp;briliantový. Mezitím k&nbsp;nám přistoupil majitel krokodýla, Němec, a&nbsp;zatvářil se&nbsp;nadmíru nadutě.</span></p>
        <p class="chunk" data-nb-ref-number="7" data-nb-words="17" data-nb-chars="102"><span class="idea" data-nb-ref-number="6" id="idea6" data-nb-words="17" data-nb-chars="102">„Má pravdu,“ šeptl mi&nbsp;přítel, „uvědomuje si, že&nbsp;je&nbsp;dnes jediný, kdo v&nbsp;celém Rusku předvádí krokodýla.“</span></p>
        <p class="chunk" data-nb-ref-number="8" data-nb-words="17" data-nb-chars="127"><span class="idea" data-nb-ref-number="7" id="idea7" data-nb-words="17" data-nb-chars="127">Tuhle hloupou poznámku rovněž přičítám nezvykle dobromyslné náladě svého kolegy, který býval v&nbsp;jiných případech tuze závistivý.</span></p>
        <p class="chunk" data-nb-ref-number="9" data-nb-words="34" data-nb-chars="225"><span class="idea" data-nb-ref-number="8" id="idea8" data-nb-words="34" data-nb-chars="225">„Mně se&nbsp;zdá, že&nbsp;ten váš krokodýl vůbec není živý,“ prohodila znovu Jelena Ivanovna, popíchnutá majitelovou nepřístupností, a&nbsp;s&nbsp;graciézním úsměvem na&nbsp;něho pohlédla, aby toho hrubiána obměkčila&nbsp;– takový manévr je&nbsp;ženám vlastní.</span></p>
        <p class="chunk" data-nb-ref-number="10" data-nb-words="38" data-nb-chars="253"><span class="idea" data-nb-ref-number="9" id="idea9" data-nb-words="38" data-nb-chars="253">„Omyl, madam,“ odpověděl majitel lámanou ruštinou, nadzvedl do&nbsp;poloviny mříž a&nbsp;hůlkou šťouchl krokodýla do&nbsp;hlavy. Záludný netvor lehce pohnul tlapami a&nbsp;ocasem, aby ukázal známky života, zvedl tlamu a&nbsp;vydal ze&nbsp;sebe jakýsi zvuk připomínající táhlé funění.</span></p>
        <p class="chunk" data-nb-ref-number="11" data-nb-words="13" data-nb-chars="86"><span class="idea" data-nb-ref-number="10" id="idea10" data-nb-words="13" data-nb-chars="86">„No tak, nezlob se, Karlchen,“ konejšil ho&nbsp;laskavě Němec, posílený ve&nbsp;své samolibosti.</span></p>
        <p class="chunk" data-nb-ref-number="12" data-nb-words="20" data-nb-chars="116"><span class="idea" data-nb-ref-number="11" id="idea11" data-nb-words="20" data-nb-chars="116">„Ten je&nbsp;ale odporný! Až&nbsp;jsem se&nbsp;polekala,“ ještě koketněji zašveholila Jelena Ivanovna, „teď se&nbsp;mi&nbsp;o&nbsp;něm bude zdát.“</span></p>
        <p class="chunk" data-nb-ref-number="13" data-nb-words="25" data-nb-chars="135"><span class="idea" data-nb-ref-number="12" id="idea12" data-nb-words="25" data-nb-chars="135">„Ale ve&nbsp;snu vás nekousne, madam,“ poznamenal galantně Němec a&nbsp;první ze&nbsp;všech se&nbsp;zasmál svému vtipu, ale nikdo z&nbsp;nás se&nbsp;k&nbsp;němu nepřidal.</span></p>
        <p class="chunk" data-nb-ref-number="14" data-nb-words="22" data-nb-chars="151"><span class="idea" data-nb-ref-number="13" id="idea13" data-nb-words="22" data-nb-chars="151">„Pojďme, příteli,“ oslovila přímo mě&nbsp;Jelena Ivanovna, „raději si&nbsp;prohlédneme opice. Mám úžasně ráda opice: jsou tak roztomilé… ale krokodýl je&nbsp;hrozný!“</span></p>
        <p class="chunk" data-nb-ref-number="15" data-nb-words="58" data-nb-chars="365"><span class="idea" data-nb-ref-number="14" id="idea14" data-nb-words="58" data-nb-chars="365">„Jen se&nbsp;neboj, drahoušku,“ zvolal za&nbsp;námi Ivan Matvejič&nbsp;– lichotilo mu&nbsp;dělat před manželkou hrdinu. „Tenhle ospalý obyvatel faraonovy říše nám nic neudělá,“ a&nbsp;zůstal stát u&nbsp;plechové nádrže. Ba&nbsp;co&nbsp;víc, dokonce rukavicí zalechtal krokodýla na&nbsp;nose, aby, jak se&nbsp;později přiznal, ho&nbsp;donutil znovu funět. Majitel následoval Jelenu Ivanovnu jako dámu k&nbsp;vitríně s&nbsp;opicemi.</span></p>
        <p class="chunk" data-nb-ref-number="16" data-nb-words="447" data-nb-chars="2728"><span class="idea" data-nb-ref-number="15" id="idea15" data-nb-words="447" data-nb-chars="2728">Všechno probíhalo náramně a&nbsp;nedalo se&nbsp;nic předvídat. Jelena Ivanovna se&nbsp;natolik zabavila a&nbsp;rozdováděla, až&nbsp;se&nbsp;zdálo, že&nbsp;pro opice zapomněla na&nbsp;celý svět. Spokojeně vykřikovala, neustále se&nbsp;na&nbsp;mě&nbsp;obracela, okatě majitele přehlížela a&nbsp;smála se, jakmile vypozorovala, že&nbsp;se&nbsp;opice podobají jejím krátkodobým známým a&nbsp;přátelům. I&nbsp;já jsem se&nbsp;bavil, protože podobnost byla nepochybná. Majitel nevěděl, zda se&nbsp;má&nbsp;smát či&nbsp;ne, a&nbsp;nakonec se&nbsp;zasmušil. Vtom se&nbsp;rozlehl strašlivý, mohu říci nepříčetný výkřik, až&nbsp;se&nbsp;stěny otřásly. Nevěděl jsem, co&nbsp;si&nbsp;mám myslet, a&nbsp;zpočátku jsem strnul na&nbsp;místě, ale když jsem zjistil, že&nbsp;už&nbsp;i&nbsp;Jelena Ivanovna křičí, střelhbitě jsem se&nbsp;otočil a&nbsp;– co&nbsp;nevidím! Uviděl jsem – panebože&nbsp;– nešťastného Ivana Matvejiče v&nbsp;sevření hrozivých krokodýlích čelistí: krokodýl ho&nbsp;uchopil v&nbsp;pase a&nbsp;vyzvedl do&nbsp;vzduchu. Nešťastník zoufale mrskal nohama a&nbsp;stačil jediný okamžik&nbsp;– a&nbsp;zmizel. Líčím to&nbsp;se&nbsp;všemi podrobnostmi, protože jsem po&nbsp;celou tu&nbsp;dobu stál jako socha a&nbsp;sledoval jsem celý ten proces s&nbsp;takovou pozorností a&nbsp;zvědavostí, na&nbsp;kterou nikdy nezapomenu. V&nbsp;tu osudnou chvíli mi&nbsp;blesklo hlavou, co&nbsp;kdybych se&nbsp;na&nbsp;místě mého přítele ocitl já&nbsp;sám, to&nbsp;by&nbsp;byla nepříjemnost… Ale k&nbsp;věci. Krokodýl zprvu otočil ubožáka ve&nbsp;svých strašlivých čelistech nohama k&nbsp;sobě a&nbsp;nejprve do&nbsp;sebe vsoukal jeho nohy; pak svou oběť vyplivl, a&nbsp;ačkoliv se&nbsp;Ivan Matvejič pokoušel vyprostit a&nbsp;chytal se&nbsp;rukama nádrže, znovu ho&nbsp;do&nbsp;sebe vsoukal, tentokrát až&nbsp;po&nbsp;pás. Nakonec říhl, pak rozevřel čelisti a&nbsp;několikrát je&nbsp;sklapl, takže Ivan Matvejič nám doslova mizel před očima. Naposledy krokodýl rozevřel tlamu a&nbsp;tentokrát spolkl mého vzdělaného přítele beze zbytku. Na&nbsp;krokodýlově šupinaté kůži bylo možné sledovat, jak Ivan Matvejič se&nbsp;všemi svými tvary prochází jeho útrobami. Užuž jsem se&nbsp;chystal vykřiknout, ale osudu se&nbsp;zachtělo ještě jednou si&nbsp;s&nbsp;námi věrolomně zažertovat: krokodýl se&nbsp;vypjal, zřejmě se&nbsp;dávil tak obrovským soustem, říhl, znovu rozevřel svou hrozivou tlamu a&nbsp;v&nbsp;ní se&nbsp;mihla hlava Ivana Matvejiče se&nbsp;zoufalým výrazem: přitom se&nbsp;mu&nbsp;brýle svezly z&nbsp;nosu až&nbsp;na&nbsp;dno nádrže. Jako by&nbsp;ta&nbsp;zoufalá hlava vyskočila jen proto, aby se&nbsp;ještě jednou, naposledy, rozhlédla po&nbsp;okolí a&nbsp;v&nbsp;duchu se&nbsp;rozloučila se&nbsp;všemi světskými radovánkami. Jenomže svůj úmysl nestačila provést: krokodýl se&nbsp;vzchopil, polkl a&nbsp;v&nbsp;okamžení hlava zmizela, tentokrát už&nbsp;navždy. Objevení a&nbsp;zmizení té&nbsp;dosud živé lidské hlavy bylo strašlivé, ale snad proto, že&nbsp;se&nbsp;odehrálo tak rychle a&nbsp;nečekaně, nebo to&nbsp;způsobily brýle, klouzající z&nbsp;nosu, mělo v&nbsp;sobě něco natolik směšného, že&nbsp;jsem znenadání vyprskl, ale vzápětí jsem si&nbsp;uvědomil, že&nbsp;pro domácího přítele nešťastného Ivana Matvejiče se&nbsp;nehodí, aby se&nbsp;v&nbsp;takové chvíli smál, a&nbsp;oslovil jsem s&nbsp;účastným výrazem Jelenu Ivanovnu:</span></p>
        <p class="chunk" data-nb-ref-number="17" data-nb-words="6" data-nb-chars="32"><span class="idea" data-nb-ref-number="16" id="idea16" data-nb-words="6" data-nb-chars="32">„Teď je&nbsp;s&nbsp;naším přítelem konec!“</span></p>
        <p class="chunk" data-nb-ref-number="18" data-nb-words="60" data-nb-chars="364"><span class="idea" data-nb-ref-number="17" id="idea17" data-nb-words="60" data-nb-chars="364">Nedovedu ani ve&nbsp;snu vyjádřit, jak silné bylo po&nbsp;celou tu&nbsp;dobu rozrušení Jeleny Ivanovny. Zpočátku po&nbsp;prvním výkřiku jako by&nbsp;ztuhla a&nbsp;pozorovala ten zmatek na&nbsp;první pohled lhostejně, ale s&nbsp;vytřeštěnýma očima; později se&nbsp;srdceryvně rozeštkala, ale já&nbsp;ji&nbsp;uchopil za&nbsp;ruce. V&nbsp;tom okamžiku majitel, zprvu otupělý hrůzou, spráskl ruce a&nbsp;vykřikl s&nbsp;pohledem upřeným k&nbsp;nebi:</span></p>
        <p class="chunk" data-nb-ref-number="19" data-nb-words="9" data-nb-chars="73"><span class="idea" data-nb-ref-number="18" id="idea18" data-nb-words="9" data-nb-chars="73">„Ach, můj krokodýl, mein allerliebstes Karlchen! Mutter, Mutter, Mutter!“</span></p>
        <p class="chunk" data-nb-ref-number="20" data-nb-words="25" data-nb-chars="135"><span class="idea" data-nb-ref-number="19" id="idea19" data-nb-words="25" data-nb-chars="135">Po&nbsp;tom výkřiku se&nbsp;otevřely zadní dveře a&nbsp;objevila se&nbsp;Mutter v&nbsp;čepci, stará, ruměná, ale rozcuchaná, a&nbsp;s&nbsp;jekotem se&nbsp;vrhla k&nbsp;svému Němci.</span></p>
        <p class="chunk" data-nb-ref-number="21" data-nb-words="45" data-nb-chars="284"><span class="idea" data-nb-ref-number="20" id="idea20" data-nb-words="45" data-nb-chars="284">Vypukl zmatek: Jelena Ivanovna jako zběsilá vykřikovala stále jediné slovo: „Řezat! Řezat!“, vrhala se&nbsp;k&nbsp;majiteli a&nbsp;k&nbsp;Mutter a&nbsp;nejspíš v&nbsp;pominutí smyslů žadonila, aby komusi za&nbsp;cosi nařezali. Ale majitel ani Mutter nám nevěnovali sebemenší pozornost a&nbsp;oba bučeli u&nbsp;nádrže jako telata.</span></p>
        <p class="chunk" data-nb-ref-number="22" data-nb-words="10" data-nb-chars="75"><span class="idea" data-nb-ref-number="21" id="idea21" data-nb-words="10" data-nb-chars="75">„On kaput, brzy prasknout, protože spolknout ganz úředník!“ křičel majitel.</span></p>
        <p class="chunk" data-nb-ref-number="23" data-nb-words="9" data-nb-chars="74"><span class="idea" data-nb-ref-number="22" id="idea22" data-nb-words="9" data-nb-chars="74">„Unser Karlchen, unser allerliebstes Karlchen wird sterben!“ ječela Němka.</span></p>
        <p class="chunk" data-nb-ref-number="24" data-nb-words="9" data-nb-chars="48"><span class="idea" data-nb-ref-number="23" id="idea23" data-nb-words="9" data-nb-chars="48">„My siroty a&nbsp;být bez chleba!“ přidal se&nbsp;majitel.</span></p>
        <p class="chunk" data-nb-ref-number="25" data-nb-words="14" data-nb-chars="88"><span class="idea" data-nb-ref-number="24" id="idea24" data-nb-words="14" data-nb-chars="88">„Řezat, řezat, řezat!“ volala s&nbsp;pláčem Jelena Ivanovna a&nbsp;zaryla nehty do&nbsp;Němcova kabátu.</span></p>
        <p class="chunk" data-nb-ref-number="26" data-nb-words="28" data-nb-chars="166"><span class="idea" data-nb-ref-number="25" id="idea25" data-nb-words="28" data-nb-chars="166">„On dráždit krokodýl&nbsp;– proč váš muž dráždit krokodýl?“ bránil se&nbsp;Němec. „Vy zaplatit, jestli Karlchen wird prasknout&nbsp;– das war mein Sohn, das war mein einziger Sohn!“</span></p>
        <p class="chunk" data-nb-ref-number="27" data-nb-words="108" data-nb-chars="730"><span class="idea" data-nb-ref-number="26" id="idea26" data-nb-words="108" data-nb-chars="730">Přiznám se, že&nbsp;jsem byl krajně rozhořčen při pohledu na&nbsp;takový egois­mus přivandrovalého Němce a&nbsp;bezcitnost jeho rozcuchané Mutter, nicméně ustavičně opakované výkřiky Jeleny Ivanovny „řezat, řezat“ mě&nbsp;zneklidňovaly ještě víc a&nbsp;nakonec cele upoutaly mou pozornost, až&nbsp;jsem se&nbsp;vyděsil… Předesílám, že&nbsp;ty&nbsp;podivné výkřiky jsem špatně pochopil: měl jsem dojem, že&nbsp;Jelena Ivanovna na&nbsp;okamžik ztratila zdravý rozum, ale přesto, aby pomstila záhubu drahého manžela, navrhovala v&nbsp;zájmu vlastního zadostiučinění, aby krokodýla spráskali důtkami. Nakonec se&nbsp;ukázalo, že&nbsp;tím mínila něco úplně jiného. S&nbsp;jistými rozpaky jsem se&nbsp;ohlédl na&nbsp;dveře a&nbsp;začal jsem ji&nbsp;přemlouvat, aby se&nbsp;uklidnila, a&nbsp;hlavně, aby nepoužívala choulostivé slovo „řezat.“</span></p>
        <p class="chunk" data-nb-ref-number="28" data-nb-words="95" data-nb-chars="623"><span class="idea" data-nb-ref-number="27" id="idea27" data-nb-words="95" data-nb-chars="623">Takové zpátečnické přání tady, v&nbsp;samém srdci Pasáže a&nbsp;vzdělané společnosti, pár kroků od&nbsp;sálu, kde možná právě v&nbsp;tu chvíli pan Lavrov přednáší pro veřejnost, je&nbsp;nejen nesplnitelné, ale dokonce nemyslitelné a&nbsp;každou minutu mohlo přivolat hvízdot vzdělanců a&nbsp;karikatury pana Stěpanova. Ke&nbsp;své hrůze jsem zjistil, že&nbsp;moje podezření a&nbsp;obavy byly oprávněné: náhle se&nbsp;rozhrnula opona, oddělující krokodýlárnu od&nbsp;kamrlíku, kde se&nbsp;vybíraly pětadvacetníky, a&nbsp;na prahu se&nbsp;vynořila hluboce předkloněná postava s&nbsp;kníry, plnovousem a&nbsp;s&nbsp;čepicí v&nbsp;ruce a&nbsp;snažila se&nbsp;nepřestoupit práh krokodýlárny, aby si&nbsp;uchovala právo nezaplatit vstupné.</span></p>
        <p class="chunk" data-nb-ref-number="29" data-nb-words="40" data-nb-chars="285"><span class="idea" data-nb-ref-number="28" id="idea28" data-nb-words="40" data-nb-chars="285">„Takové zpátečnické přání, milostivá,“ pronesl neznámý a&nbsp;všemožně se&nbsp;pokoušel udržet rovnováhu a&nbsp;nepřepadnout k&nbsp;nám dovnitř, „nedělá čest vašemu duševnímu rozvoji a&nbsp;je podmíněno nedostatkem fosforu v&nbsp;mozku. Budete neprodleně vypískána v&nbsp;kronice pokroku i&nbsp;v&nbsp;našich satirických listech…“</span></p>
        <p class="chunk" data-nb-ref-number="30" data-nb-words="89" data-nb-chars="561"><span class="idea" data-nb-ref-number="29" id="idea29" data-nb-words="89" data-nb-chars="561">Nedořekl: majitel krokodýla, který se&nbsp;mezitím vzpamatoval a&nbsp;s&nbsp;hrůzou zahlédl člověka, jenž nezaplatil vstupné, a&nbsp;přesto mluvil v&nbsp;krokodýlárně, se&nbsp;vrhl na&nbsp;neznámého pokrokáře a&nbsp;pěstmi ho&nbsp;vyprovodil ven. Na&nbsp;okamžik nám oba zmizeli z&nbsp;očí za&nbsp;oponou a&nbsp;já jsem se&nbsp;konečně dovtípil, že&nbsp;celý ten zmatek vypukl pro nic za&nbsp;nic. Ukázalo se, že&nbsp;Jelena Ivanovna je&nbsp;zcela nevinná: vůbec ji&nbsp;nenapadlo, jak jsem výše poznamenal, ponižujícím způsobem, zpátečnicky spráskat krokodýla důtkami, ale jednoduše si&nbsp;přála, aby mu&nbsp;nožem rozřezali břicho a&nbsp;osvobodili tak jejího manžela.</span></p>
        <p class="chunk" data-nb-ref-number="31" data-nb-words="63" data-nb-chars="397"><span class="idea" data-nb-ref-number="30" id="idea30" data-nb-words="63" data-nb-chars="397">„Cože? Vy&nbsp;chtít, aby můj krokodýl zahynout?!“ zaúpěl majitel, který znovu vběhl dovnitř, „ne, ne, jen ať&nbsp;váš muž nejdřív zahynout a&nbsp;pak krokodýl! Mein Vater ukazovat krokodýl, mein Grossvater ukazovat krokodýl, mein Sohn bude ukazovat krokodýl a&nbsp;já budu ukazovat krokodýl! Všichni budou ukazovat krokodýl. Já&nbsp;ganz Europa projet a&nbsp;být slavný, ale vy&nbsp;nebýt slavná ganz Europa a&nbsp;zaplatit mně pokutu!“</span></p>
        <p class="chunk" data-nb-ref-number="32" data-nb-words="13" data-nb-chars="100"><span class="idea" data-nb-ref-number="31" id="idea31" data-nb-words="13" data-nb-chars="100">„Ja, ja,“ přizvukovala zlostná Němka, „my vás nepustit, pokutu zaplatit, jestli Karlchen prasknout!“</span></p>
        <p class="chunk" data-nb-ref-number="33" data-nb-words="30" data-nb-chars="203"><span class="idea" data-nb-ref-number="32" id="idea32" data-nb-words="30" data-nb-chars="203">„Správně,“ přisvědčil jsem klidně a&nbsp;přál jsem si&nbsp;co&nbsp;nejrychleji odtáhnout Jelenu Ivanovnu domů. „Nemělo by&nbsp;cenu krokodýla rozřezat, protože náš drahý přítel už&nbsp;se&nbsp;pravděpodobně vznáší někde na&nbsp;nebesích.“</span></p>
        <p class="chunk" data-nb-ref-number="34" data-nb-words="32" data-nb-chars="227"><span class="idea" data-nb-ref-number="33" id="idea33" data-nb-words="32" data-nb-chars="227">„Kamaráde,“ ozval se&nbsp;v&nbsp;tu chvíli naprosto nečekaně hlas Ivana Matvejiče a&nbsp;krajně nás překvapil, „podle mého názoru je&nbsp;zapotřebí jednat přímo prostřednictvím dozorčí kanceláře, protože Němec bez pomoci policie nepochopí pravdu.“</span></p>
        <p class="chunk" data-nb-ref-number="35" data-nb-words="106" data-nb-chars="689"><span class="idea" data-nb-ref-number="34" id="idea34" data-nb-words="106" data-nb-chars="689">Ta&nbsp;slova, vyřčená pevně, důrazně a&nbsp;svědčící o&nbsp;neobyčejné duchapřítomnosti, nás zpočátku ohromila natolik, že&nbsp;jsme všichni odmítali věřit svým uším. Vzápětí jsme se&nbsp;rozběhli k&nbsp;nádrži s&nbsp;krokodýlem a&nbsp;stejně zbožně jako nedůvěřivě jsme naslouchali nešťastnému vězni. Měl tlumený, slabý a&nbsp;dokonce pisklavý hlas, který jako by&nbsp;vycházel z&nbsp;velké dálky. Působilo to, jako kdyby si&nbsp;nějaký čtverák zakryl ústa obyčejným polštářem na&nbsp;spaní, odešel do&nbsp;vedlejší místnosti a&nbsp;křičel, aby předvedl obecenstvu, které zůstalo v&nbsp;prvním pokoji, jak se&nbsp;překřikují dva mužici v&nbsp;pustině, nebo jestliže je&nbsp;dělí hluboká strž. Jednou jsem měl to&nbsp;potěšení vyslechnout takový žert o&nbsp;vánočních svátcích u&nbsp;svých známých.</span></p>
        <p class="chunk" data-nb-ref-number="36" data-nb-words="8" data-nb-chars="60"><span class="idea" data-nb-ref-number="35" id="idea35" data-nb-words="8" data-nb-chars="60">„Ivane, drahoušku, ty&nbsp;jsi živ!“ zablekotala Jelena Ivanovna.</span></p>
        <p class="chunk" data-nb-ref-number="37" data-nb-words="45" data-nb-chars="264"><span class="idea" data-nb-ref-number="36" id="idea36" data-nb-words="45" data-nb-chars="264">„Živ a&nbsp;zdráv,“ odpověděl Ivan Matvejič, „a díky Bohu jsem byl pozřen bez sebemenší úhony. Znepokojuje mě&nbsp;jen jedno: jak budou na&nbsp;tu&nbsp;epizodu pohlížet moji nadřízení&nbsp;– získat jízdenku na&nbsp;cestu do&nbsp;ciziny a&nbsp;pak se&nbsp;ocitnout v&nbsp;krokodýlovi, to&nbsp;nesvědčí o&nbsp;velkém důvtipu.“</span></p>
        <p class="chunk" data-nb-ref-number="38" data-nb-words="16" data-nb-chars="117"><span class="idea" data-nb-ref-number="37" id="idea37" data-nb-words="16" data-nb-chars="117">„Drahoušku, nestarej se&nbsp;teď o&nbsp;důvtipnost. Především se&nbsp;odtamtud musíš nějak vyškrabat,“ přerušila ho&nbsp;Jelena Ivanovna.</span></p>
        <p class="chunk" data-nb-ref-number="39" data-nb-words="23" data-nb-chars="172"><span class="idea" data-nb-ref-number="38" id="idea38" data-nb-words="23" data-nb-chars="172">„Vyškrabat, vyškrabat!“ vykřikl majitel krokodýla, „nedovolím škrábat krokodýl. Teď publikum bude moc chodit a&nbsp;já budu fünfzig kopejek žádat, a&nbsp;Karlchen přestat prasknout.“</span></p>
        <p class="chunk" data-nb-ref-number="40" data-nb-words="6" data-nb-chars="38"><span class="idea" data-nb-ref-number="39" id="idea39" data-nb-words="6" data-nb-chars="38">„Gott sei Dank!“ přidala se&nbsp;majitelka.</span></p>
        <p class="chunk" data-nb-ref-number="41" data-nb-words="12" data-nb-chars="88"><span class="idea" data-nb-ref-number="40" id="idea40" data-nb-words="12" data-nb-chars="88">„Mají pravdu,“ klidně poznamenal Ivan Matvejič, „ekonomický princip je&nbsp;na&nbsp;prvním místě.“</span></p>
        <p class="chunk" data-nb-ref-number="42" data-nb-words="21" data-nb-chars="132"><span class="idea" data-nb-ref-number="41" id="idea41" data-nb-words="21" data-nb-chars="132">„Kamaráde,“ zvolal jsem, „okamžitě běžím k&nbsp;tvým nadřízeným a&nbsp;budu si&nbsp;stěžovat, protože tuším, že&nbsp;my&nbsp;sami z&nbsp;téhle kaše nevybředneme.“</span></p>
        <p class="chunk" data-nb-ref-number="43" data-nb-words="48" data-nb-chars="307"><span class="idea" data-nb-ref-number="42" id="idea42" data-nb-words="48" data-nb-chars="307">„Taky si&nbsp;myslím,“ souhlasil Ivan Matvejič, „ale bez finanční náhrady je&nbsp;stěží možné v&nbsp;našem století ekonomické krize jen tak pro nic za&nbsp;nic rozřezat krokodýlovi břicho. Vzniká nevyhnutelná otázka: kolik vezme majitel za&nbsp;svého krokodýla? A&nbsp;současně další: kdo to&nbsp;zaplatí? Jak víš, já&nbsp;žádné prostředky nemám…“</span></p>
        <p class="chunk" data-nb-ref-number="44" data-nb-words="15" data-nb-chars="88"><span class="idea" data-nb-ref-number="43" id="idea43" data-nb-words="15" data-nb-chars="88">„Snad bys to&nbsp;mohl uhradit z&nbsp;platu,“ podotkl jsem nesměle, ale majitel mě&nbsp;hbitě přerušil:</span></p>
        <p class="chunk" data-nb-ref-number="45" data-nb-words="40" data-nb-chars="259"><span class="idea" data-nb-ref-number="44" id="idea44" data-nb-words="40" data-nb-chars="259">„Já neprodat krokodýl, já&nbsp;tři tisíce prodat krokodýl, já&nbsp;čtyři tisíce prodat krokodýl! Teď publikum hodně chodit bude. Já&nbsp;pět tisíc prodat krokodýl!“ Zkrátka se&nbsp;nesnesitelně naparoval, oči mu&nbsp;radostně blýskaly a&nbsp;zračila se&nbsp;v&nbsp;nich zištnost a&nbsp;odporná hamižnost.</span></p>
        <p class="chunk" data-nb-ref-number="46" data-nb-words="4" data-nb-chars="32"><span class="idea" data-nb-ref-number="45" id="idea45" data-nb-words="4" data-nb-chars="32">„Jedu!“ vykřikl jsem rozhořčeně.</span></p>
        <p class="chunk" data-nb-ref-number="47" data-nb-words="17" data-nb-chars="103"><span class="idea" data-nb-ref-number="46" id="idea46" data-nb-words="17" data-nb-chars="103">„Já taky! Já&nbsp;taky! Pojedu až&nbsp;k&nbsp;Andreji Osipyči a&nbsp;obměkčím ho&nbsp;svými slzami,“ zanaříkala Jelena Ivanovna.</span></p>
        <p class="chunk" data-nb-ref-number="48" data-nb-words="87" data-nb-chars="514"><span class="idea" data-nb-ref-number="47" id="idea47" data-nb-words="87" data-nb-chars="514">„Nedělej to, přítelkyně moje,“ přerušil ji&nbsp;manžel, který už&nbsp;dlouho na&nbsp;Andreje Osipyče žárlil a&nbsp;věděl, že&nbsp;ochotně pojede k&nbsp;tomu vzdělanci, aby si&nbsp;poplakala, protože ví, že&nbsp;jí&nbsp;slzy náramně sluší. „A&nbsp;tobě to&nbsp;taky neradím, kamaráde,“ pokračoval, „nemá smysl jen tak zničehonic jezdit&nbsp;– kdoví, co&nbsp;by&nbsp;z&nbsp;toho vzešlo. Radši ještě dnes zajeď k&nbsp;Timofeji Semjonyči, jen tak, na&nbsp;soukromou návštěvu. Je&nbsp;to&nbsp;staromódní a&nbsp;omezený, ale solidní člověk a&nbsp;hlavně&nbsp;– přímý. Pozdravuj ho&nbsp;ode mě&nbsp;a&nbsp;popiš mu&nbsp;všechny okolnosti mého případu.</span></p>
        <p class="chunk" data-nb-ref-number="49" data-nb-words="67" data-nb-chars="400"><span class="idea" data-nb-ref-number="48" id="idea48" data-nb-words="67" data-nb-chars="400">Z&nbsp;posledního whistu mu&nbsp;dlužím sedm rublů, zaplať mu&nbsp;je&nbsp;ve&nbsp;vhodné chvíli: to&nbsp;přísného staříka obměkčí. V&nbsp;každém případě může být jeho rada pro nás vodítkem. A&nbsp;teď prozatím odveď Jelenu… Uklidni se, přítelkyně moje,“ pokračoval, „unavil mě&nbsp;všecek ten křik a&nbsp;babské hádky a&nbsp;chtěl bych si&nbsp;trochu odpočinout. Tady je&nbsp;teplo a&nbsp;měkce, i&nbsp;když jsem se&nbsp;ještě nestačil v&nbsp;tomhle nečekaném útočišti porozhlédnout…“</span></p>
        <p class="chunk" data-nb-ref-number="50" data-nb-words="9" data-nb-chars="77"><span class="idea" data-nb-ref-number="49" id="idea49" data-nb-words="9" data-nb-chars="77">„Porozhlédnout? Copak je&nbsp;tam světlo?“ vykřikla rozradostněná Jelena Ivanovna.</span></p>
        <p class="chunk" data-nb-ref-number="51" data-nb-words="46" data-nb-chars="288"><span class="idea" data-nb-ref-number="50" id="idea50" data-nb-words="46" data-nb-chars="288">„Obklopuje mě&nbsp;neproniknutelná noc,“ odpověděl ubohý vězeň, „ale mám hmat a&nbsp;dovedu se&nbsp;rozhlížet rukama. Buď sbohem, zachovej klid a&nbsp;neodpírej si&nbsp;žádné rozptýlení. Zítra na&nbsp;shledanou! A&nbsp;ty, Semjone, ke&nbsp;mně večer přijď, a&nbsp;protože jsi roztržitý a&nbsp;můžeš zapomenout, uvaž si&nbsp;uzel na&nbsp;kapesníku…“</span></p>
        <p class="chunk" data-nb-ref-number="52" data-nb-words="43" data-nb-chars="264"><span class="idea" data-nb-ref-number="51" id="idea51" data-nb-words="43" data-nb-chars="264">Přiznám se, byl jsem rád, že&nbsp;mohu odejít, protože jsem se&nbsp;cítil příliš unavený a&nbsp;částečně mě&nbsp;to&nbsp;všechno, co&nbsp;se&nbsp;tu&nbsp;odehrávalo, omrzelo. Spěšně jsem nabídl rámě posmutnělé, ale vzrušením zkrásnělé Jeleně Ivanovně a&nbsp;co možná nejrychleji jsem ji&nbsp;vyvedl z&nbsp;krokodýlárny.</span></p>
        <p class="chunk" data-nb-ref-number="53" data-nb-words="9" data-nb-chars="63"><span class="idea" data-nb-ref-number="52" id="idea52" data-nb-words="9" data-nb-chars="63">„Večerní vstupné je&nbsp;zase pětadvacetník!“ volal za&nbsp;námi majitel.</span></p>
        <p class="chunk" data-nb-ref-number="54" data-nb-words="25" data-nb-chars="167"><span class="idea" data-nb-ref-number="53" id="idea53" data-nb-words="25" data-nb-chars="167">„Božínku, to&nbsp;jsou mi&nbsp;hamižníci!“ prohodila Jelena Ivanovna a&nbsp;zhlížela se&nbsp;v&nbsp;každém zrcadle umístěném na&nbsp;stěnách mezi pilíři Pasáže: zjevně si&nbsp;uvědomovala, že&nbsp;zkrásněla.</span></p>
        <p class="chunk" data-nb-ref-number="55" data-nb-words="14" data-nb-chars="102"><span class="idea" data-nb-ref-number="54" id="idea54" data-nb-words="14" data-nb-chars="102">„Ekonomický princip,“ odpověděl jsem s&nbsp;lehkým vzrušením. Pyšnil jsem se&nbsp;svou dámou před kolemjdoucími.</span></p>
        <p class="chunk" data-nb-ref-number="56" data-nb-words="21" data-nb-chars="155"><span class="idea" data-nb-ref-number="55" id="idea55" data-nb-words="21" data-nb-chars="155">„Ekonomický princip…“ protáhla sympatickým hláskem, „nerozuměla jsem ani slovo z&nbsp;toho, co&nbsp;před chvílí říkal manžel o&nbsp;tom odpuzujícím ekonomickém principu.“</span></p>
        <p class="chunk" data-nb-ref-number="57" data-nb-words="33" data-nb-chars="202"><span class="idea" data-nb-ref-number="56" id="idea56" data-nb-words="33" data-nb-chars="202">„Vysvětlím vám to,“ nabídl jsem se&nbsp;a&nbsp;neprodleně jsem začal vykládat o&nbsp;blahodárných důsledcích přílivu zahraničního kapitálu do&nbsp;naší vlasti&nbsp;– četl jsem o&nbsp;tom už&nbsp;ráno v&nbsp;Petrohradských zprávách a&nbsp;v&nbsp;Chlupu.</span></p>
        <p class="chunk" data-nb-ref-number="58" data-nb-words="25" data-nb-chars="148"><span class="idea" data-nb-ref-number="57" id="idea57" data-nb-words="25" data-nb-chars="148">„To je&nbsp;všechno tak podivné!“ přerušila mě&nbsp;po&nbsp;chvilce, „už přestaňte, vy&nbsp;ohavo… Co&nbsp;to&nbsp;mluvíte za&nbsp;hlouposti? Povězte&nbsp;– nejsem moc červená v&nbsp;obličeji?“</span></p>
        <p class="chunk" data-nb-ref-number="59" data-nb-words="15" data-nb-chars="108"><span class="idea" data-nb-ref-number="58" id="idea58" data-nb-words="15" data-nb-chars="108">„Jste krásná jako ta&nbsp;nejkrásnější růže,“ poznamenal jsem. Využil jsem příležitosti, abych jí&nbsp;složil poklonu.</span></p>
        <p class="chunk" data-nb-ref-number="60" data-nb-words="40" data-nb-chars="237"><span class="idea" data-nb-ref-number="59" id="idea59" data-nb-words="40" data-nb-chars="237">„Vy čtveráku!“ zaštěbetala samolibě. „Chudáček Ivan,“ dodala po&nbsp;chvíli a&nbsp;koketně sklonila hlavinku na&nbsp;rameno, „vážně, je&nbsp;mi&nbsp;ho&nbsp;líto! Panebože!“ vykřikla náhle, „řekněte mi, jak tam bude dnes jíst a… a… a… co&nbsp;když se&nbsp;mu&nbsp;bude chtít třeba…“</span></p>
        <p class="chunk" data-nb-ref-number="61" data-nb-words="26" data-nb-chars="160"><span class="idea" data-nb-ref-number="60" id="idea60" data-nb-words="26" data-nb-chars="160">Byla to&nbsp;nepředvídaná otázka a&nbsp;i mě&nbsp;zaujala. Po&nbsp;pravdě řečeno, mě&nbsp;vůbec nenapadla&nbsp;– ženy jsou při řešení běžných každodenních úkolů mnohem praktičtější než muži.</span></p>
        <p class="chunk" data-nb-ref-number="62" data-nb-words="39" data-nb-chars="230"><span class="idea" data-nb-ref-number="61" id="idea61" data-nb-words="39" data-nb-chars="230">„Chudáček, dostat se&nbsp;do&nbsp;takové… Žádná zábava a&nbsp;jenom tma… Škoda že&nbsp;nemám u&nbsp;sebe žádnou jeho fotografii… Jsem teď něco jako vdova,“ dodala s&nbsp;okouzlujícím úsměvem, zřejmě zaujatá svým novým postavením. „Hm… přece jen je&nbsp;mi&nbsp;ho&nbsp;líto!“</span></p>
        <p class="chunk" data-nb-ref-number="63" data-nb-words="61" data-nb-chars="347"><span class="idea" data-nb-ref-number="62" id="idea62" data-nb-words="61" data-nb-chars="347">Zkrátka a&nbsp;dobře&nbsp;– projevil se&nbsp;zcela pochopitelný a&nbsp;přirozený stesk mladé zajímavé ženy po&nbsp;muži, který zahynul. Konečně jsem ji&nbsp;dovedl domů, uklidnil jsem ji&nbsp;a&nbsp;poobědval společně s&nbsp;ní. Po&nbsp;šálku vonné kávy jsem se&nbsp;v&nbsp;šest hodin vypravil k&nbsp;Timofeji Semjonyči: měl jsem za&nbsp;to, že&nbsp;v&nbsp;tuto dobu všichni ženatí muži určitých zaměstnání sedí nebo leží doma.</span></p>
        <p class="chunk" data-nb-ref-number="64" data-nb-words="26" data-nb-chars="178"><span class="idea" data-nb-ref-number="63" id="idea63" data-nb-words="26" data-nb-chars="178">Napsal jsem tuhle první kapitolu stylem vhodným pro líčenou událost, a&nbsp;dále hodlám pokračovat nepříliš vznešeným, zato však přirozeným stylem, což předem dávám čtenáři na&nbsp;vědomí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Title</a></li>
            <li><a href="./povidky_005.html#chunk1" rel="next">Next chapter →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>